



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 136’ncı
Birleşim
 6
Eylül 2014 Cumartesi (Olağanüstü)

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş bulunan
her tür belge ile konuşmacılar tarafından ifade edilmiş ve tırnak içinde
belirtilmiş alıntı sözler aslına uygun olarak yazılmıştır.)

İÇİNDEKİLER


I.- GEÇEN TUTANAK ÖZETİ
II.- YOKLAMA
III.- GÜVEN OYLAMASI
1.-  Başbakan Ahmet Davutoğlu
tarafından kurulan Bakanlar Kurulu hakkında güven oylaması
IV.- TEBRİK, TEMENNİ VE TEŞEKKÜRLER
1.-  Başbakan Ahmet Davutoğlu'nun, Bakanlar
Kurulunun güvenoyu alması dolayısıyla teşekkür konuşması
V.- OYLAMALAR
1.-  Başbakan Ahmet Davutoğlu
tarafından kurulan Bakanlar Kurulu hakkında güven oylaması
VI.- YAZILI SORULAR VE CEVAPLARI 
 1.- Hatay Milletvekili Mehmet Ali Ediboğlu'nun, toplum
temelli maliye politikalarının uygulanmasına ilişkin sorusu ve Maliye Bakanı
Mehmet Şimşek’in cevabı (7/48077)
 2.- Kütahya Milletvekili Alim Işık'ın, 17 Aralık
süreci kapsamında eski bakanlar hakkında Başkanlığa gönderilen savcılık fezleke
ve eklerinin savcılığa iade edilmesine ilişkin sorusu ve Türkiye Büyük Millet
Meclisi Başkan Vekili Sadık Yakut’un cevabı (7/48240)
 3.- Kütahya Milletvekili Alim Işık'ın, 17 Aralık
süreci kapsamında eski bakanlar hakkında Başkanlığa gönderilen savcılık fezleke
ve eklerine ilişkin sorusu ve Türkiye Büyük Millet Meclisi Başkan Vekili Sadık
Yakut’un cevabı (7/48244)
 4.- İstanbul Milletvekili Erdoğan Toprak'ın, Suriye ve
Irak'ta yaşanan çatışmalara bağlı olarak bölge ülkeleri ile ticaret hacminin
daralmasına ilişkin sorusu ve Maliye Bakanı Mehmet Şimşek’in cevabı (7/48442)
 5.- Mersin Milletvekili Ali Rıza Öztürk'ün, Bakanlıkta
yapılan bir toplantıya ilişkin sorusu ve Maliye Bakanı Mehmet Şimşek’in cevabı
(7/48638)
 6.- Ankara Milletvekili Aylin
Nazlıaka'nın, maaşında icra takibi ve haciz olan personel sayısına, 
Kütahya Milletvekili Alim Işık'ın, mobbing davalarına,
Ankara Milletvekili Özcan Yeniçeri'nin, 2002-2014
yılları arasında tarımsal üretimin en fazla olduğu beş ile,
-2002-2014 yılları arasında Türkiye'de perakende olarak
satılan kişi başına düşen alkollü içecek miktarına,
Kütahya Milletvekili Alim Işık'ın, çiftçilerin doğal
afetlerden kaynaklanan mağduriyetlerine ve verilen desteklere,
Bursa Milletvekili İlhan Demiröz'ün, Bakanlık arazisi
içerisinde botanik bahçesi oluşturularak bahçenin bir bölümünün özel çiftlik
olarak düzenlendiği iddiasına,
Mersin Milletvekili Vahap Seçer'in, dahilde işleme
rejimi kapsamında ithal edilen yağların iç piyasaya sürüldüğü iddiasına,
Balıkesir Milletvekili Namık Havutça'nın, Balıkesir'in
Savaştepe ilçesinde küçükbaş hayvanlarda çiçek hastalığına rastlanmasına,
Trabzon Milletvekili Mehmet Volkan Canalioğlu'nun,
fındık üretimine, 
İlişkinSoruları ve Gıda, Tarım ve Hayvancılık Bakanı
Mehmet Mehdi Eker’in cevabı (7/48739), (7/48740), (7/48741), (7/48742),
(7/48743), (7/48744), (7/48745), (7/48746), (7/48747)
 7.- Ankara Milletvekili Özcan Yeniçeri'nin, sağlık
kuruluşlarına yabancı yolcular için verilen hasta yol destek teşvikinin miktarına
ilişkin sorusu ve Ekonomi Bakanı Nihat Zeybekci'nin cevabı (7/48981)
 8.- Kütahya Milletvekili Alim Işık'ın, taşınır ve
taşınmaz kiralamaları nedeniyle yapılan harcamalara ilişkin sorusu ve Ekonomi
Bakanı Nihat Zeybekci'nin cevabı (7/49224)
 9.- Ankara Milletvekili Özcan Yeniçeri'nin, 2002-2014
yılları arasında gerçekleştirilen ihale eğitimlerine ilişkin sorusu ve Türkiye
Büyük Millet Meclisi Başkan Vekili Sadık Yakut’un cevabı (7/49424)
10.- İstanbul Milletvekili Mahmut Tanal'ın,
Hollanda'dan getirildiği iddia edilen atlara,
Kütahya Milletvekili Alim Işık'ın, Kütahya'daki meyve
üreticilerinin sorunlarına
İlişkin Soruları ve Gıda, Tarım ve Hayvancılık Bakanı
Mehmet Mehdi Eker’in cevabı (7/49518), (7/49519)
6 Eylül 2014 Cumartesi
BİRİNCİ OTURUM
Açılma Saati: 12.00
BAŞKAN: Başkan Vekili Sadık YAKUT
KÂTİP ÜYELER: Muhammet Rıza YALÇINKAYA (Bartın), İsmail KAŞDEMİR
(Çanakkale)
-----0-----
BAŞKAN – Sayın milletvekilleri, Türkiye
Büyük Millet Meclisinin 136’ncı Birleşimini açıyorum.
II.- YOKLAMA
BAŞKAN – Elektronik cihazla yoklama
yapacağız.
Yoklama için üç dakika süre veriyorum. Sayın
milletvekillerinin oy düğmelerine basarak salonda bulunduklarını
bildirmelerini, bu süre içerisinde elektronik sisteme giremeyen milletvekillerinin
salonda hazır bulunan teknik personelden yardım istemelerini, buna rağmen
sisteme giremeyen üyelerin ise yoklama pusulalarını görevli aracılığıyla üç
dakikalık süre içerisinde Başkanlığa ulaştırmalarını rica ediyorum.
Yoklama işlemini başlatıyorum.
(Elektronik cihazla yoklama yapıldı)
BAŞKAN – Sayın milletvekilleri,
toplantı yeter sayısı vardır, gündeme geçiyoruz. 
III.- GÜVEN OYLAMASI
1.-  Başbakan
Ahmet Davutoğlu tarafından kurulan Bakanlar Kurulu hakkında güven oylaması
BAŞKAN – Şimdi, gündemin “Özel Gündemde
Yer Alacak İşler” kısmında bulunan, Başbakan Sayın Ahmet Davutoğlu tarafından
kurulan Bakanlar Kurulu hakkında, Anayasa’nın 110’uncu ve İç Tüzük’ün 124’üncü
maddeleri gereğince güven oylaması yapılacaktır. 
Güven oylamasının açık oyla yapılması
İç Tüzük’ün 124’üncü maddesi gereğidir. İç Tüzük’ün 139’uncu maddesine göre de
açık oylama şekline Genel Kurul karar verecektir.
Açık oylamanın elektronik oylama
cihazıyla yapılmasını oylarınıza sunuyorum: Kabul edenler… Kabul etmeyenler…
Kabul edilmiştir.
Alınan karar gereğince, açık oylama
elektronik cihazla yapılacaktır. 
Oylama için üç dakika süre veriyorum.
(Elektronik cihazla oylama yapıldı)
BAŞKAN – Sayın milletvekilleri, güven
oylamasının sonucunu arz ediyorum.
Başbakan Ahmet Davutoğlu tarafından
kurulan 62’nci Hükûmet hakkında yapılan güven oylaması açık oylama sonucu:




“Kullanılan
  Oy Sayısı


:


439





Kabul


:


306





Ret


:


133















(x)



Kâtip Üye 
Muhammet Rıza Yalçınkaya
Bartın


Kâtip Üye
İsmail Kaşdemir
Çanakkale”



(AK PARTİ ve Bakanlar Kurulu
sıralarından alkışlar)
Bu sonuca göre, Başbakan Sayın Ahmet
Davutoğlu tarafından kurulan Bakanlar Kuruluna Meclisimizce güvenoyu
verilmiştir. Kendilerini kutlar, milletimiz ve memleketimiz için hayırlı ve
başarılı olmasını dilerim.
Sayın Başbakanın teşekkür için söz
talebi vardır.
Buyurun Sayın Başbakan. (AK PARTİ ve
Bakanlar Kurulu sıralarından ayakta alkışlar) 
IV.- TEBRİK, TEMENNİ VE
TEŞEKKÜRLER
1.-  Başbakan Ahmet
Davutoğlu'nun, Bakanlar Kurulunun güvenoyu alması dolayısıyla teşekkür
konuşması
BAŞBAKAN AHMET DAVUTOĞLU (Konya) –
Sayın Başkan, değerli milletvekilleri; 62’nci Türkiye Cumhuriyeti Hükûmetine
göstermiş olduğunuz teveccüh ve vermiş olduğunuz güvenoyu için şahsım ve bakan
arkadaşlarım adına minnetlerimi, teşekkürlerimi sunuyorum.
Ayrıca, 62’nci Türkiye Cumhuriyeti
Hükûmetinin programı’nda fiilen katkıda bulunan bakan arkadaşlarıma,
bürokratlarımıza, Meclis çalışanlarımıza ve katkıda bulunan bütün
milletvekillerimize huzurunuzda teşekkürü de bir borç biliyorum. 
Tarih olağanüstü bir hızla akıyor.
Büyük ülkeler, büyük düşünen ülkeler bu hızın dinamiğini anlamak, o dinamiğe
göre ulusal politikalar geliştirmekle yükümlüdürler. Temelde 62’nci
Hükûmetimizin felsefesi, yaklaşımı, bu tarihî akışı doğru okumak, kendi
tarihimizden aldığımız dinamikleri bir gelecek vizyonuyla birleştirerek
önümüzdeki dönemde, özellikle de cumhuriyetimizin 100’üncü yılında ülkemizi
küresel bir güç hâline getirmektir. Burada temel dayanağımız, siyasal anlamda
demokratikleşmeyi daha da derinleştirerek millet-devlet birlikteliğini
sağlamak, ekonomik alanda sürdürülebilir insani kalkınmayı tahkim ederek
ülkemizin ekonomik kapasitesini yükseltmek, stratejik alanda millî kapasitemize
dayalı savunma sanayisi politikalarıyla da bütünleşmiş yeni bir güvenlik
anlayışıyla aktif ve etkin dış politikayı ülkemizin uluslararasındaki
itibarının temeli kılmaktır.
Bu yönde, sizden de aldığımız destekle
gece gündüz çalışmaya aziz Meclisimiz ve milletimiz önünde söz veriyoruz. (AK
PARTİ sıralarından alkışlar) Hiçbir güç, Hükûmetimizin bu azmini kırmaya
yetmeyecektir aksine daha da büyük bir azimle çalışmaya devam edeceğiz. 
Bu çerçevede önümüzdeki dönemde, yüce
Meclisimizin bünyesindeki bütün partiler, hem iktidar olarak bizler hem muhalefet
partilerimizin aktif olarak bu sürece katılmalarını, muhalefet partilerimizden
gelecek her türlü olumlu katkıyı, eleştiriyi göz önüne alarak onlarla birlikte
hep beraber Türkiye'nin geleceğini inşa etme yönündeki kararlılığımızı da bu vesileyle
ifade etmek istiyorum.
Ülkemizin geleceği hepimizin ortak
geleceğidir, ortak kaderidir. Bu kader konusunda hangi vatandaşımız olursa
olsun, siyasal kimliğine, etnik veya mezhebi geçmişine veya aidiyet hissettiği
herhangi bir topluluğa bakış tarzını göz önüne almaksızın katkılarını
değerlendirmeyi bir borç olarak telakki ederiz. Önümüzdeki dönem, inşallah, bu
yüce Meclis çatısı altında ortak iradenin, ortak vicdanın, ortak aklın tecessüm
ve teşekkül ettiği bir döneme birlikte imza atarız.
Tekrar göstermiş olduğunuz teveccüh ve
vermiş olduğunuz güvenoyu dolayısıyla şahsım ve Bakanlar Kurulu üyesi
arkadaşlarım adına teşekkürlerimi sunuyor, bu çalışmaların ülkemiz ve insanlık
için hayırlı olmasını diliyorum. 
Saygılar sunuyorum. (AK PARTİ ve
Bakanlar Kurulu sıralarından ayakta alkışlar)
BAŞKAN – Evet, tekrar hayırlı uğurlu
olsun diyorum. 
Sayın milletvekilleri, olağanüstü
toplantı konusuna ilişkin işlemler tamamlamıştır. Ancak, yeter sayıdaki üyenin
istemi üzerine Başkanlıkça yapılan çağrı uyarınca 639, 642, 643 ve 628 sıra
sayılı Kanun Tasarıları ile 641 sıra sayılı Kanun Teklifi’ni görüşmek için 8
Eylül 2014 Pazartesi günü saat 14.00’te toplanmak üzere birleşimi kapatıyorum. 
Kapanma Saati:
12.28




(x) Açık oylama kesin
sonuçlarını gösteren tablo tutanağa eklidir.




