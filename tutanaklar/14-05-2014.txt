



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 89’uncu
Birleşim
 14
Mayıs 2014 Çarşamba

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş bulunan
her tür belge ile konuşmacılar tarafından ifade edilmiş ve tırnak içinde
belirtilmiş alıntı sözler aslına uygun olarak yazılmıştır.)

 İÇİNDEKİLER




I.- GEÇEN TUTANAK ÖZETİ
II.- GELEN KÂĞITLAR
III.- ÖLÜM, SAYGI DURUŞU VE TAZİYELER
1.- Manisa’nın Soma ilçesinde meydana gelen maden kazasında
hayatını kaybedenler için bir dakikalık saygı duruşu
IV.- OTURUM BAŞKANLARININ KONUŞMALARI
1.- Oturum Başkanı TBMM Başkan Vekili Ayşe Nur
Bahçekapılı’nın, Manisa’nın Soma ilçesinde meydana gelen maden kazasında
hayatını kaybedenlere Allah’tan rahmet, ailelerine başsağlığı ve yaralılara
acil şifalar dileğinde bulunduğuna ilişkin konuşması
V.- BİLDİRİLER-DEKLARASYONLAR
1.- Manisa’nın Soma ilçesinde meydana gelen maden
kazasıyla ilgili Türkiye Büyük Millet Meclisinin ortak hissiyatını yansıtan
müşterek imzalı önergesi
VI.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 14/05/2014 tarihli
birleşiminde Danışma Kurulu önerisinden sonra başka bir işin görüşülmemesine ve
Genel Kurulun 15/05/2014 Perşembe günü toplanmamasına; 15/05/2014 Perşembe günü
yapılmasına karar verilen Sayıştayda boş bulunan 5 üyelik için yapılacak
seçimin 21/05/2014 tarihli Çarşamba günkü birleşimde yapılmasına ilişkin
önerisi 
VII.- YAZILI SORULAR VE CEVAPLARI
1.- Ankara
Milletvekili Özcan Yeniçeri'nin, ithal eşyalar üzerindeki vergi kaçakçılığının
engellenmesi adına yürütülmekte olan çalışma ve projelere ilişkin sorusu ve
Gümrük ve Ticaret Bakanı Hayati Yazıcı’nın cevabı (7/42074)
2.- Ankara Milletvekili Özcan Yeniçeri'nin, Sınır
Kapılarında Vatandaşlara Yönelik Tek Pencere Uygulanması Projesi'ne ilişkin
sorusu ve Gümrük ve Ticaret Bakanı Hayati Yazıcı’nın cevabı (7/42230)


14 Mayıs 2014
Çarşamba
BİRİNCİ OTURUM
Açılma Saati:
14.00
BAŞKAN: Başkan
Vekili Ayşe Nur BAHÇEKAPILI
KÂTİP ÜYELER: Dilek YÜKSEL (Tokat), İsmail KAŞDEMİR
(Çanakkale)
----- 0 -----
BAŞKAN – Türkiye
Büyük Millet Meclisinin 89’uncu Birleşimini açıyorum.
Toplantı yeter
sayısı vardır, görüşmelere başlayacağız.
III.- ÖLÜM, SAYGI DURUŞU VE TAZİYELER
1.- Manisa’nın Soma ilçesinde meydana gelen maden
kazasında hayatını kaybedenler için bir dakikalık saygı duruşu
BAŞKAN – Sayın milletvekilleri,
yaşadığımız acıyı kelimelerle ifade etmek gerçekten zor. Dün Soma’dan aldığımız
elim haber, yüreğimize büyük bir kor düşürdü, akıllarımızı, yüreklerimizi
oradaki işçilerimizin ve ailelerinin yanına götürdü. Hiç şüphesiz ki ulus
olarak derin ve tarifsiz bir üzüntü içindeyiz. Bu nedenle, Başkanlık Divanınca
alınan karar gereğince, Manisa ili Soma ilçesinde meydana gelen elim olayda
hayatını kaybeden vatandaşlarımız anısına Genel Kurulu bir dakikalık saygı
duruşuna davet ediyorum.
(Saygı duruşunda bulunuldu) 
IV.- OTURUM BAŞKANLARININ KONUŞMALARI
1.- Oturum Başkanı TBMM Başkan Vekili Ayşe Nur
Bahçekapılı’nın, Manisa’nın Soma ilçesinde meydana gelen maden kazasında hayatını
kaybedenlere Allah’tan rahmet, ailelerine başsağlığı ve yaralılara acil şifalar
dileğinde bulunduğuna ilişkin konuşması
BAŞKAN - Yaşamını yitiren
vatandaşlarımıza Allah’tan rahmet, ailelerine başsağlığı, yaralanan
vatandaşlarımıza ise acil şifalar diliyorum. Yüreklerimize biraz da olsa su
serpecek göçük altında kurtarılmayı bekleyen madencilerimizden gelecek
sevindirici haberleri umutla bekliyoruz, dualarımız onlarla. Milletimizin başı
sağ olsun. 
Şimdi, bu konuda Başkanlığımıza verilen
ve Türkiye Büyük Millet Meclisinin ortak hissiyatını yansıtan müşterek imzalı
önergeyi okuyorum: 
V.- BİLDİRİLER-DEKLARASYONLAR
1.- Manisa’nın Soma ilçesinde meydana gelen maden
kazasıyla ilgili Türkiye Büyük Millet Meclisinin ortak hissiyatını yansıtan
müşterek imzalı önergesi
Türkiye Büyük
Millet Meclisi Genel Kuruluna
13 Mayıs 2014 Salı günü Manisa’nın Soma
ilçesinde bir maden ocağında meydana gelen elim kaza sonucu birçok vatandaşımız
hayatını kaybetmiştir. 
TBMM olarak hayatını kaybeden
vatandaşlarımıza Allah’tan rahmet, yakınlarına başsağlığı ve sabır, yaralılara
acil şifalar diliyoruz. Hâlen ulaşılamamış olan madenci kardeşlerimizi kurtarma
çalışmalarının başarıyla sonuçlanmasını temenni ediyoruz. 
TBMM Başkanı, Başkanlık Divanı üyeleri,
siyasi parti grup başkanlıkları ve milletvekilleri ile grubu bulunmayan siyasi
partiler ve bağımsız milletvekilleri olarak acımız büyüktür. Yüreğimizi
dağlayan bu acıların bir daha yaşanmaması en büyük dileğimizdir. 
Milletimizin başı sağ olsun. 14/05/2014
 Cemil
Çiçek 
 Türkiye
Büyük Millet Meclisi 
 Başkanı

 Mahir
Ünal  Mehmet
Akif Hamzaçebi
 AK
PARTİ Grup Başkan Vekili  CHP
Grup Başkan Vekili

 Yusuf
Halaçoğlu İdris
Baluken 
 MHP
Grup Başkan Vekili  HDP
Grup Başkan Vekili 

BAŞKAN – Sayın milletvekilleri, şimdi,
Danışma Kurulunun bir önerisi vardır, okutup işleme alacağım ve oylarınıza
sunacağım. 
VI.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 14/05/2014 tarihli
birleşiminde Danışma Kurulu önerisinden sonra başka bir işin görüşülmemesine ve
Genel Kurulun 15/05/2014 Perşembe günü toplanmamasına; 15/05/2014 Perşembe günü
yapılmasına karar verilen Sayıştayda boş bulunan 5 üyelik için yapılacak
seçimin 21/05/2014 tarihli Çarşamba günkü birleşimde yapılmasına ilişkin
önerisi 
14/05/2014
Danışma Kurulu
Önerisi
Danışma Kurulunun 14/05/2014 Çarşamba
günü yaptığı toplantıda aşağıdaki önerinin Genel Kurulun onayına sunulması
uygun görülmüştür. 
 
Cemil Çiçek 
 
Türkiye Büyük Millet Meclisi 
 
Başkanı
 
 Mahir Ünal  Mehmet
Akif Hamzaçebi
Adalet ve Kalkınma Partisi  Cumhuriyet
Halk Partisi
 Grubu Başkan Vekili 
Grubu Başkan Vekili
 
 Yusuf Halaçoğlu 
Pervin Buldan 
Milliyetçi Hareket Partisi 
Halkların Demokratik Partisi
 Grubu Başkan Vekili  Grubu
Başkan Vekili 
Öneri:
Genel Kurulun 14/05/2014 tarihli
bugünkü birleşiminde Danışma Kurulu önerisinden sonra başka bir işin
görüşülmemesi ve Genel Kurulun 15/05/2014 Perşembe günü toplanmaması,
15/05/2014 Perşembe günü yapılmasına karar verilen Sayıştayda boş bulunan 5
üyelik için yapılacak seçimin 21/05/2014 tarihli Çarşamba günkü birleşimde
yapılması önerilmiştir. 
BAŞKAN - Kabul edenler… Kabul
etmeyenler… Kabul edilmiştir. 
Sayın milletvekilleri, alınan karar
gereğince, sözlü soru önergeleri ile kanun tasarı ve teklifleri ile
komisyonlardan gelen diğer işleri sırasıyla görüşmek için, 20 Mayıs Salı günü
saat 15.00’te toplanmak üzere birleşimi kapatıyorum. 
Kapanma Saati:
14.07



