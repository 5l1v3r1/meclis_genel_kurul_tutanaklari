


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















 DÖNEM : 20    CİLT : 20          YASAMA YILI : 2



T. B. M. M.

TUTANAK DERGİSİ

56 ncı Birleşim

6 . 2 . 1997 Perşembe



İ Ç İ N D E K İ L E R

 I. - GEÇEN TUTANAK ÖZETİ

 II. - GELEN KÂĞITLAR

III. - YOKLAMALAR

IV. - BAŞKANLIĞIN GENEL KURULA SUNUŞLARI

A)  GÜNDEMDIŞI KONUŞMALAR

1. - Bursa Milletvekili Ali Rahmi Beyreli'nin, kamu
çalışanlarının sorunlarına
ilişkin gündemdışı konuşması
ve Çalışma ve Sosyal Güvenlik Bakanı
Necati Çelik'in cevabı

2. - Adıyaman Milletvekili Celal Topkan'ın,
Adıyaman İlinde hızla gelişen dışgöç
ve oluşturduğu nüfus artışı
sonrasında gelişen ekonomik ve sosyal sorunlara ilişkin
gündemdışı konuşması

3. - İstanbul Milletvekili A. Ziya Aktaş'ın,
Kültür Bakanlığındaki bazı
uygulamalara ilişkin gündemdışı
konuşması ve Kültür Bakanı İsmail
Kahraman'ın cevabı

B)  TEZKERELER VE ÖNERGELER

1. - İsviçre'ye gidecek olan Sanayi
ve Ticaret Bakanı E. Yalım Erez'e, dönüşüne
kadar, Devlet Bakanı Ayfer Yılmaz'ın vekâlet
etmesinin uygun görüldüğüne ilişkin
Cumhurbaşkanlığı tezkeresi (3/671)

2. - Anayasa Komisyonu Başkanlığının,
Sanayi, Ticaret, Enerji ve Tabiî Kaynaklar, Bilgi ve Teknoloji
Komisyonuna havale edilmiş olan “Dernekler Kanununda
Değişiklik Yapılmasına Dair (2/450) ve
(2/411) sayılı Kanun Tekliflerinin “ Anayasa
Komisyonuna havale edilmesine ilişkin tezkeresi (3/672)

3. - Anayasa Komisyonu Başkanlığının,
Sanayi, Ticaret, Enerji ve Tabiî Kaynaklar, Bilgi ve Teknoloji
Komisyonuna havale edilmiş olan “Kooperatifler Kanununun
92 nci Maddesinde Değişiklik YapılmasıHakkında
(2/454) ve (2/412) Kanun Teklifleri ve (1/521) sayılı
Kanun Tasarısının” Anayasa Komisyonuna
havale edilmesine ilişkin tezkeresi (3/673)

4. - Anayasa Komisyonu Başkanlığının,
Sanayi, Ticaret, Enerji ve Tabiî Kaynaklar, Bilgi ve Teknoloji
Komisyonuna havale edilmiş olan “Kamu Kurumu Niteliğindeki
Meslek Kuruluşlarına İlişkin Kanunlarda
Değişiklik YapılmasıHakkındaki
(2/456) ve (2/406) sayılı Kanun Tekliflerinin”
 Anayasa Komisyonuna havale edilmesine ilişkin tezkeresi
(3/674)

5. - Kuzey Kıbrıs Türk Cumhuriyetinin
resmî davetine icabet edecek olan, TBMMDışişleri
Komisyonu Başkanı Sedat Aloğlu Başkanlığındaki
parlamento heyetinde yer alacak milletvekillerine ilişkin
Başkanlık tezkeresi (3/675)

6. - Gürcistan Parlamentosu Türkiye Dostluk
Grubu Başkanının davetine, Türkiye Büyük
Millet Meclisini temsilen icabet edilmesine ilişkin Başkanlık
tezkeresi (3/676)

C)  GENSORU, GENEL GÖRÜŞME, MECLİS
SORUŞTURMASI VE MECLİS ARAŞTIRMASI ÖNERGELERİ

1. - Burdur Milletvekili Kâzım Üstüner
ve 19 arkadaşının, veteriner ilaçları
ile yetiştiricilik ürünlerinin üretim, pazarlama,
güvenli kullanım ve kalıntı sorunlarının
araştırılması amacıyla Meclis
araştırması açılmasına
ilişkin önergesi (10/157)

2. - İzmir Milletvekili Metin Öney ve
25 arkadaşının, demiryolu ulaşımının
sorunlarının araştırılarak alınması
gereken tedbirlerin belirlemesi amacıyla Meclis araştırması
açılmasına ilişkin önergesi (10/158)

3. - Aydın Milletvekili Yüksel Yalova
ve 29 arkadaşının, iki ABD vatandaşının
Tansu Çiller'in danışmanı sıfatıyla
çalıştırılmasının
hukuka uygun olup olmadığının araştırılması
amacıyla Meclis araştırması açılmasına
ilişkin önergesi (10/159)

V. - ÖNERİLER

A)  DANIŞMA KURULU ÖNERİLERİ

1. - (9/2) esas numaralı Meclis Soruşturması
Komisyonunun 149 sıra sayılı raporu ile (9/1)
esas numaralı Meclis Soruşturması Komisyonunun
173 sıra sayılı raporu ve (9/3) esas numaralı
Meclis Soruşturması Komisyonunun 196 sıra
sayılı raporunun, Genel Kurulun 18.2.1997 Salı
günkü birleşiminde görüşülmesine,
çalışma süresine ve sözlü soruların
görüşülmemesine ilişkin Danışma
Kurulu önerisi

VI. - KANUN TASARI VE TEKLİFLERİYLE
KOMİSYONLARDAN GELEN DİĞER İŞLER

1. - 926 Sayılı Türk Silahlı
Kuvvetleri Personel Kanununa Bir Geçici Madde Eklenmesine
İlişkin 488 Sayılı Kanun Hükmünde
Kararname ve Millî Savunma Komisyonu Raporu (1/215) (S.
Sayısı : 23)

2. - Ceza Muhakemeleri Usulü Kanunu, Devlet
Güvenlik Mahkemelerinin Kuruluş ve Yargılama
Usulleri Hakkında Kanun ve Bu Kanunlarda Değişiklik
Yapan 18.11.1992 Tarih ve 3842 Sayılı Kanunda Değişiklik
Yapılmasına Dair Kanun Tasarısı ve
Adalet Komisyonu Raporu (1/543) (S. Sayısı : 175)

3. - Emniyet Teşkilatı Kanununun Bir
Maddesinde Değişiklik Yapılmasına Dair
490 Sayılı Kanun Hükmünde Kararname ve
İçişleri Komisyonu Raporu (1/217) (S. Sayısı
: 132)

4. - Millî Eğitim Bakanlığının
Teşkilat ve Görevleri Hakkında Kanunun Bir Maddesinde
Değişiklik Yapılmasına İlişkin
492 Sayılı Kanun Hükmünde Kararname ve
Millî Eğitim, Kültür, Gençlik ve Spor
Komisyonu Raporu (1/218) (S. Sayısı : 164)

5. - Yurt Dışında Bulunanların
Sosyal Güvenlikleri Hakkında Borçlanma Kanunu
Tasarısı ve Sağlık, Aile, Çalışma
ve Sosyal İşler Komisyonu Raporu (1/569) (S. Sayısı
: 209)

VII. - SORULAR VE CEVAPLAR

A)  YAZILI SORULAR VE CEVAPLARI

1. - İstanbul Milletvekili Bülent Akarcalı'nın,
bayan öğretmenlerin kıyafetlerine ilişkin
sorusu ve Millî Eğitim Bakanı Mehmet Sağlam'ın
yazılı cevabı (7/1828)



I. - GEÇEN TUTANAK ÖZETİ



TBMM Genel Kurulu saat 13.30'da açılarak
dört oturum yaptı.

Kocaeli Milletvekili Bekir Yurdagül, Türkiye'de
kâğıt sanayii ve SEKA'nın sorunları
ile alınması gereken önlemlere,

Aydın Milletvekili Yüksel Yalova, TURBAN'daki
yolsuzluklarla ilgili soruşturma komisyonu kurulmasına
ilişkin önergenin Türkiye Büyük Millet
Meclisi Genel Kurulundaki oylamasında yaşanan sorunlara,

İlişkin gündemdışı
birer konuşma yaptılar.

Antalya Milletvekili Yusuf Öztop'un, öğretmenlerin
ekonomik ve sosyal sorunlarına ilişkin gündemdışı
konuşmasına Millî Eğitim Bakanı
Mehmet Sağlam cevap verdi.

Adalet Komisyonu Başkanlığının,
Komisyonda açık bulunan kâtip üyeliğe
Adana Milletvekili İ. Cevher Cevheri'nin seçildiğine
ilişkin tezkeresi Genel Kurulun bilgisine sunuldu.

(9/10) esas numaralı Meclis soruşturması
açılmasına ilişkin önergenin,
Genel Kurulun 28.1.1997 tarihli birleşimindeki açık
oylamasının sonuçlarına yapılan
itirazların Başkanlık Divanında 30.1.1997
tarihinde görüşüldüğüne ve
oluşturulan inceleme komisyonunun raporunun da Başkanlık
Divanının 5.2.1997 Çarşamba günü
yaptığı toplantıda görüşülerek,
her itiraz konusu üzerinde ayrı ayrı yapılan
değerlendirme ve oylamalar sonucunda ortaya çıkan
tabloya göre, söz konusu oylamada “kabul”
veya “ret” yönünde bir kararın oluşmadığının
görüldüğüne; bu nedenle, Genel Kurulun
28.1.1997 tarihli birleşiminde yapılan açık
oylamanın tekrarlanması hususunun Genel Kurulun
onayına sunulmasına ilişkin Başkanlık
tezkeresi, yapılan usul görüşmesinden sonra,
kabul edildi.

Alınan karar gereğince, TURBAN imkânlarını
kişisel ve siyasî menfaatlarına alet ettiği
ve yolsuzlukların üzerine gitmeyerek görevini
kötüye kullandığı ve bu eyleminin
Türk Ceza Kanununun 240 ıncı maddesine uyduğu
iddiasıyla eski Başbakan Tansu Çiller Hakkında
bir Meclis soruşturması açılmasına
ilişkin önergenin (9/10) açık oylaması
tekrarlandı; önergenin kabul edilmediği açıklandı.

Gündemin “Kanun Tasarı ve Teklifleriyle
Komisyonlardan Gelen Diğer İşler” kısmının;

1 inci sırasında bulunan 23,

2 nci sırasında bulunan 132,

3 üncü sırasında bulunan
164,

4 üncü sırasında bulunan
168,

5 inci sırasında bulunan 175,

Sıra sayılı kanun tasarılarının
görüşmeleri, komisyon yetkilileri Genel Kurulda
hazır bulunmadıklarından, ertelendi.

6 ncı sırasında bulunan, 9.7.1945
Tarih ve 4792 Sayılı Sosyal Sigortalar Kurumu Kanununun
Bir Maddesinin Değiştirilmesi ve Bu Kanuna Bir Geçici
Madde Eklenmesi Hakkında Kanun Tasarısının
(1/528) (S. Sayısı : 163) görüşmelerine
devam edildi; yapılan açık oylama sonucunda,
kabul edildiği ve kanunlaştığı;

7 nci sırada bulunan, Refah Partisi Grup Başkanvekili
Kayseri Milletvekili Salih Kapusuz ve Doğru Yol Partisi Grup
Başkanvekili Denizli Milletvekili Mehmet Gözlükaya'nın,
Büyükşehir Belediyelerinin Yönetimi Hakkında
Kanun Hükmünde Kararnamenin Değiştirilerek
Kabulü Hakkında Kanunun Bir Maddesinin Değiştirilmesine
ve Ek Bir Madde Eklenmesine Dair Kanun Teklifinin (2/582) (S.
Sayısı : 183) maddelerine geçilmesinin kabul
edilmediği;

Açıklandı.

İstanbul Milletvekili Erdoğan Toprak,
Konya Milletvekili Veysel Candan'ın, ileri sürmüş
olduğu görüşlerden farklı görüşleri
kendisine atfetmesi nedeniyle bir açıklamada bulundu.

Kanun tasarı ve tekliflerini görüşmek
için, 6 Şubat 1997 Perşembe günü
saat 13.30'da toplanmak üzere, 24.00'te birleşime son
verildi.

Uluç Gürkan

Başkanvekili

 Kadir Bozkurt  Zeki Ergezen

        Sinop   Bitlis

     Kâtip Üye  Kâtip Üye

Ali Günaydın

Konya

Kâtip Üye




II. - GELEN KÂĞITLAR

6 . 2 . 1997  PERŞEMBE

Teklifler

1. - Konya Milletvekili Ahmet Alkan ve 9 Arkadaşının;
Emniyet Teşkilatı Kanununun Bir Maddesinde Değişiklik
Yapılması Hakkında Kanun Teklifi (2/682)
(İçişleri ve Plan ve Bütçe komisyonlarına)
(Başkanlığa geliş tarihi : 30.1.1997)

2. - Konya Milletvekili Ahmet Alkan ve 11 Arkadaşının;
657 Sayılı Devlet Memurları Kanunu, 926 Sayılı
Türk Silahlı Kuvvetleri Personel Kanunu, 2802 Sayılı
Hâkimler ve Savcılar Kanunu, 2914 Sayılı
Yükseköğretim Personeli Kanunu, 5434 Sayılı
T.C. Emekli Sandığı Kanunu ile Diğer Bazı
Kanun ve Kanun Hükmünde Kararnamelerde Değişiklik
Yapılması, Devlet Memurları ve Diğer
Kamu Görevlilerine Memuriyet Taban Aylığı
ve Kıdem Aylığı ile Ek Tazminat Ödenmesi
Hakkında Kanun Hükmünde Kararnamede Değişiklik
Yapılması Hakkında Kanun Teklifi (2/683)
(Plan ve Bütçe Komisyonuna) (Başkanlığa
geliş tarihi : 30.1.1997)

3. - Konya Milletvekili Ahmet Alkan ve 11 Arkadaşının;
Yükseköğretim Personel Kanununun Bir Maddesinde
Değişiklik Yapılması Hakkında Kanun
Teklifi (2/684) (Millî Eğitim, Kültür, Gençlik
ve Spor ve Plan ve Bütçe komisyonlarına) (Başkanlığa
geliş tarihi : 30.1.1997)

4. - Denizli Milletvekili Mustafa Kemal Aykurt ve
2 Arkadaşının; Devlet Memurları Kanununa
Bir Ek Geçici Madde Eklenmesine İlişkin Kanun
Teklifi (2/685) (Plan ve Bütçe Komisyonuna) (Başkanlığa
geliş tarihi : 30.1.1997)

5. - Sinop Milletvekili Kadir Bozkurt'un; 5434 Sayılı
Türkiye Cumhuriyeti Emekli Sandığı Kanununda
Değişiklik Yapılması Hakkında Kanun
Teklifi (2/686) (İçişleri ve Plan ve Bütçe
komisyonlarına) (Başkanlığa geliş
tarihi : 30.1.1997)

6. - Sinop Milletvekili Kadir Bozkurt'un; İl
Özel İdaresi Kanununda Değişiklik Yapılması
Hakkında Kanun Teklifi (2/687) (İçişleri
ve Plan ve Bütçe komisyonlarına) (Başkanlığa
geliş tarihi : 30.1.1997)

7. - Giresun Milletvekili Rasim Zaimoğlu ve 6
Arkadaşının; Yükseköğretim Kurumları
Teşkilatı Hakkında 41 Sayılı
Kanun Hükmünde Kararnamenin Değiştirilerek
Kabulüne Dair 28.3.1983 Tarihli ve 2809 Sayılı
Kanuna Ek Maddeler Eklenmesi ile 78 ve 190 Sayılı
Kanun Hükmünde Kararnamelerin Eki Cetvellerde Değişiklik
Yapılması Hakkında Kanun Teklifi (2/688)
(Millî Eğitim, Kültür, Gençlik ve Spor
ve Plan ve Bütçe komisyonlarına) (Başkanlığa
geliş tarihi : 30.1.1997)

8. - Giresun Milletvekili Rasim Zaimoğlu ve 5
Arkadaşının; Şebinkarahisar Adı
ile Yeni Bir İl Kurulması Hakkında Kanun
Teklifi (2/689) (İçişleri ve Plan ve Bütçe
komisyonlarına) (Başkanlığa geliş
tarihi : 30.1.1997)

9. - Antalya Milletvekili Yusuf Öztop ve 16
Arkadaşının; Memurlar ile Diğer Kamu Görevlilerinin
Sendika Faaliyetleri Nedeniyle Aldıkları Disiplin
Cezalarının Affı Hakkında Kanun Teklifi
(2/690) (Adalet Komisyonuna) (Başkanlığa geliş
tarihi : 31.1.1997)

10. - Bursa Milletvekili Mehmet Altan Karapaşaoğlu'nun;
Dört İlçe ve Bir İl Kurulması
Hakkında Kanun Teklifi (2/691) (İçişleri
ve Plan ve Bütçe komisyonlarına) (Başkanlığa
geliş tarihi : 31.1.1997)

11. - Ordu Milletvekili Şükrü Yürür'ün;
Yükseköğretim Kurumları Teşkilatı
Hakkında 41 Sayılı Kanun Hükmünde
Kararnamenin Değiştirilerek Kabulüne Dair Kanuna
Bir Ek ve Bir Geçici Madde Eklenmesi Hakkında Kanun
Teklifi (2/692) (Millî Eğitim, Kültür, Gençlik
ve Spor ve Plan ve Bütçe komisyonlarına) (Başkanlığa
geliş tarihi : 31.1.1997)

12. - Denizli Milletvekili Hasan Korkmazcan ile Siyasî
Parti Gruplarını Temsilen 10 Milletvekilinin Sendikalar
KanunundaDeğişiklik Yapılması Hakkında
Kanun Teklifi (2/693) (Sağlık, Aile, Çalışma
ve Sosyal İşler ve Anayasa komisyonlarına)
(Başkanlığa geliş tarihi : 3.2.1997)

Yazılı Soru Önergeleri

1. - Bursa Milletvekili Ali Rahmi Beyreli'nin, Tarım
Kredi Kooperatiflerince belirlenen girdi fiyatlarına ilişkin
Tarım ve Köyişleri Bakanından yazılı
soru önergesi (7/2050) (Başkanlığa geliş
tarihi : 3.2.1997)

2. - Ankara Milletvekili Yılmaz Ateş'in,
İran'ın Ankara Büyükelçisine ilişkin
Dışişleri Bakanı ve Başbakan Yardımcısından
yazılı soru önergesi (7/2051) (Başkanlığa
geliş tarihi : 4.2.1997)

3. - Ankara Milletvekili Yılmaz Ateş'in,
Sincan Belediye Başkanınca tertiplenen bir geceye
ilişkin İçişleri Bakanından yazılı
soru önergesi (7/2052) (Başkanlığa geliş
tarihi : 4.2.1997)

4. - Hatay Milletvekili Atila Sav'ın, emniyet
görevlilerince bazı taşıtlara sahte plaka
takıldığı iddiasına ilişkin
İçişleri Bakanından yazılı
soru önergesi (7/2053) (Başkanlığa geliş
tarihi : 4.2.1997)

5. - Hatay Milletvekili Atila Sav'ın, yeni
telefon rehberi basılıp basılmayacağına
ilişkin Ulaştırma Bakanından yazılı
soru önergesi (7/2054) (Başkanlığa geliş
tarihi : 4.2.1997)

6. - Kütahya Milletvekili Emin Karaa'nın,
Almanya'daki Türk vatandaşların dinînikah
kıymaya zorlandıkları iddiasına ilişkin
Dışişleri Bakanı ve Başbakan Yardımcısından
yazılı soru önergesi (7/2055) (Başkanlığa
geliş tarihi : 4.2.1997)

Meclis Araştırması
Önergeleri

1. - Burdur Milletvekili Kâzım Üstüner
ve 19 arkadaşının, veteriner ilaçları
ile yetiştiricilik ürünlerinin üretim, pazarlama,
güvenli kullanım ve kalıntı sorunlarının
araştırılması amacıyla Anayasanın
98 inci, İçtüzüğün 104 ve 105
inci maddeleri uyarınca bir Meclis araştırması
açılmasına ilişkin önergesi (10/157)
(Başkanlığa geliş tarihi : 4.2.1997)

2. - İzmir Milletvekili Metin Öney ve
25 arkadaşının, demiryolu ulaşımının
sorunlarının araştırılarak alınması
gereken tedbirlerin belirlenmesi amacıyla Anayasanın
98 inci, İçtüzüğün 104 ve 105
inci maddeleri uyarınca bir Meclis araştırması
açılmasına ilişkin önergesi (10/158)
(Başkanlığa geliş tarihi : 4.2.1997)

3. - Aydın Milletvekili Yüksel Yalova
ve 29 arkadaşının, iki ABD vatandaşının
Tansu Çiller'in danışmanı sıfatıyla
çalıştırılmasının
hukuka uygun olup olmadığının araştırılması
amacıyla Anayasanın 98 inci, İçtüzüğün
104 ve 105 inci maddeleri uyarınca bir Meclis araştırması
açılmasına ilişkin önergesi (10/159)
(Başkanlığa geliş tarihi : 4.2.1997)

Süresi İçinde Cevaplandırılmayan
Yazılı Soru Önergeleri

1. - Bursa Milletvekili Ali Rahmi Beyreli'nin, Gümrük
Birliği kurallarını ihlal eden bazı uygulamalara
ilişkin Başbakandan yazılı soru önergesi
(7/1763)

2. - İzmir Milletvekili Zerrin Yeniceli'nin,
özürlülerin eğitim, sağlık ve işsizlik
sorunlarına ilişkin Başbakandan yazılı
soru önergesi (7/1765)

3. - Bursa Milletvekili Ertuğrul Yalçınbayır'ın,
Bulgaristan göçmenlerinin konut ihtiyacına
ilişkin Devlet Bakanından (Namık Kemal Zeybek)
yazılı soru önergesi (7/1771)

4. - Bursa Milletvekili Ertuğrul Yalçınbayır'ın,
Bursa Mustafakemalpaşa Belediyesinde memuriyetten çıkarılan
bir personel hakkındaki mahkeme kararının
uygulanmadığı iddiasına ilişkin
İçişleri Bakanından yazılı
soru önergesi (7/1775)

5. - İstanbul Milletvekili Bülent Akarcalı'nın,
T.D.İ. tarafından satın alınan bir
sit alanında kaçak yapılaşma olduğu
iddialarına ilişkin Başbakandan yazılı
soru önergesi (7/1779)

6. - Afyon Milletvekili Osman Hazer'in, Afyon'a bağlı
bazı yerleşim birimlerinin yol sorununa ilişkin
Bayındırlık ve İskân Bakanından
yazılı soru önergesi (7/1780)

7. - Afyon Milletvekili Osman Hazer'in, AIDS ve tüberkülozla
mücadeleye ilişkin Sağlık Bakanından
yazılı soru önergesi (7/1795)

8. - Afyon Milletvekili Osman Hazer'in, Afyon - Dinar
Devlet Hastanesinin doktor ihtiyacına  ilişkin Sağlık
Bakanından yazılı soru önergesi (7/1796)

9. - Manisa Milletvekili Hasan Gülay'ın,
Tavşanlı - Opanözü Mevkiinde bulunan krom
madeninin işletme ruhsatıyla ilgili iddialara ilişkin
Enerji ve Tabiî Kaynaklar Bakanından yazılı
soru önergesi (7/1799)

10. - Ordu Milletvekili Müjdat Koç'un,
ABD Başkanının Kıbrıs ile ilgili
bir beyanına ilişkin Dışişleri
Bakanı ve Başbakan Yardımcısından
yazılı soru önergesi (7/1803)

11. - İstanbul Milletvekili Ercan Karakaş'ın,
TEAŞ ihalesine ilişkin Enerji ve Tabiî Kaynaklar
Bakanından yazılı soru önergesi (7/1805)

12. - Muğla Milletvekili Zeki Çakıroğlu'nun,
Muğla -Milas -Bodrum karayoluna ilişkin Bayındırlık
ve İskân Bakanından yazılı soru
önergesi (7/1808)

13. - Burdur Milletvekili Yusuf Ekinci'nin, Burdur
İlindeki sağlık personeli açığına
ilişkin Sağlık Bakanından yazılı
soru önergesi (7/1810)

14. - Afyon Milletvekili H. İbrahim Özsoy'un,
Dinar depreminde hasar gören camilerin onarımına
ilişkin Başbakandan yazılı soru önergesi
(7/1814)

15. - Manisa Milletvekili Tevfik Diker'in, talih
oyunlarına ilişkin Başbakandan yazılı
soru önergesi (7/1815)

16. - Karaman Milletvekili Zeki Ünal'ın,
Karaman Devlet Hastanesinde yapılan bir ihaleye ilişkin
Sağlık Bakanından yazılı soru
önergesi (7/1816)


BİRİNCİ OTURUM

Açılma Saati : 13.30

6 Şubat 1997 Perşembe

BAŞKAN : Başkanvekili Uluç
GÜRKAN

KÂTİP ÜYELER : Zeki
ERGEZEN (Bitlis), Kadir BOZKURT (Sinop)



BAŞKAN - Türkiye Büyük Millet
Meclisinin 56 ncı Birleşimini açıyorum.

III. - YOKLAMA

BAŞKAN - Ad okunmak suretiyle yoklama yapılacaktır;
sayın milletvekillerinin, salonda bulunduklarını
yüksek sesle belirtmelerini rica ediyorum.

(Yoklama yapıldı) 

BAŞKAN - Sayın milletvekilleri, toplantı
yetersayımız yoktur; 14.30'da yeniden toplanmak
üzere, birleşime ara veriyorum.

Kapanma Saati : 14.00




İKİNCİ OTURUM

Açılma Saati: 14.30

BAŞKAN: Başkanvekili Uluç
GÜRKAN

KÂTİP ÜYELER: Zeki ERGEZEN
(Bitlis), Kadir BOZKURT (Sinop)



BAŞKAN - Türkiye Büyük Millet
Meclisinin 56 ncı Birleşiminin İkinci Oturumunu
açıyorum.

III. - YOKLAMA

BAŞKAN - Ad okunmak suretiyle yoklama yapılacaktır;
sayın milletvekillerinin, salonda bulunduklarını
yüksek sesle belirtmelerini rica ediyorum.

(Yoklama yapıldı) 

BAŞKAN - Sayın milletvekilleri, toplantı
yetersayımız vardır; görüşmelere
başlıyoruz. 

Gündeme geçmeden önce, üç
arkadaşıma gündemdışı söz
vereceğim. 

Sayın milletvekilleri, toplantı yetersayısını
da oy pusulasıyla sağladık. Gündemdışı
konuşmaya gelecek arkadaşların da oy pusulalarını
göndermeleri, kürsüye çıkmaları
için yeterlidir.

IV. - BAŞKANLIĞIN GENEL KURULA
SUNUŞLARI

A)  GÜNDEMDIŞI KONUŞMALAR

1. - Bursa Milletvekili Ali Rahmi Beyreli'nin,
kamu çalışanlarının sorunlarına
ilişkin gündemdışı konuşması
ve Çalışma ve Sosyal Güvenlik Bakanı
Necati Çelik'in cevabı

BAŞKAN - Sayın milletvekilleri, gündemdışı
ilk konuşma, kamu çalışanlarının
sorunları hakkında, Sayın Ali Rahmi Beyreli'nin.


Buyurun Sayın Beyreli. (DSP sıralarından
alkışlar)

ALİ RAHMİ BEYRELİ (Bursa) -
Sayın Başkan, değerli milletvekilleri; kamu çalışanlarının
sorunlarını dile getirmek üzere, burada, söz
almış bulunuyorum; konuşmama başlamadan
önce, Yüce Heyetinizi saygılarımla selamlıyorum.

Ülkemizde, özellikle son yıllarda
uygulanmaya çalışılan devleti küçültme
adına sanayileşmeden, üretimden uzaklaşma,
rant ekonomisini destekleme, çalışanların
millî gelirden aldıkları payı düşürme
ve düşük ücret politikaları, Refahyol
Hükümeti tarafından da kabul görmüş
ve uygulanmaya devam etmektedir. Bu bağlamda, hızlandırılmış
özelleştirme uygulamalarıyla, kamu malları
ve KİT'ler talan edilmektedir.

Kamu çalışanlarının
büyük çoğunluğuna yüksek enflasyon
oranı karşısında yüzde 30'luk
ücret artışı reva görülürken,
devletin askerlerine yüzde 70, polisine ise yüzde 50'lik
zamlar verilmektedir. Öncelikle belirtmek isterim ki, biz,
çok zor şartlar altında hizmet veren asker
ve polisimizin aldığı bu zammın karşısında
değiliz; ancak, öğretmenlerimizin, doktorlarımızın,
mühendislerimizin, hâkimlerimizin, savcılarımızın
ve diğer tüm kamu çalışanlarının
şartları çok daha iyi değildir. Son günlerde,
Hükümet yetkilileri tarafından “özellik
arz eden görev” diye bir tanım ortaya atılmıştır.
Ne demektir özellik arz eden görev? Çocuklarımızı
emanet ettiğimiz öğretmenlerimizin, canımızı
emanet ettiğimiz doktorlarımızın, ülkemizin
sanayisini emanet ettiğimiz, üretimini emanet ettiğimiz
mühendislerimizin, kamunun diğer tüm gereksinimlerini
karşılayan kamu görevlilerinin görevleri
daha mı az özellik taşımaktadır?
Kamu görevlerinin tümü, bir zincirin halkaları
gibidir, birbirlerini tamamlarlar; biri diğerine nazaran daha
az önemli değildir. Burada bir ayırımcılık
yapılmıştır. Bu ayırımcılık,
ülkemizde sosyal yaralara yol açar. Bu ayırımcılık,
kamu çalışanlarımız arasında
huzursuzluk yaratmıştır. Hükümetimizi,
bir an önce bu yanlış uygulamadan vazgeçmesi
konusunda uyarmayı görev kabul ediyorum. Bu ayırımcılık
ve adaletsizlik ortadan kaldırılmalı ve tüm
kamu çalışanlarının ücretleri
hakça düzenlenmelidir. 

Düşük ücret sorunu, uygulanmakta
olan, zengini daha zengin, fakiri daha fakir yapan rant ekonomisinin
bir sonucudur. Sürekli gözardı edilen ve unutturulmaya
çalışılan grevli toplusözleşmeli
sendikal düzen, kamu kesiminde, bir an önce yasal güvencelere
kavuşturulmalıdır. Gerek kamuda çalışan
gerekse özel sektörde çalışan geniş
halk kesimlerini doğrudan ilgilendiren, işsizlik sorununu
giderek büyüten, ülkemizin geleceğini karartan
yatırımsızlık politikalarına
son verilmesi, yeni istihdam sisteminin geliştirilerek sosyal
güvenlik sigortasının başlatılması
büyük önem arz etmektedir. Ayrıca, sosyal
devlet olmanın gereği olarak, sağlık hizmetlerinin
yaygınlaştırılması ve her türlü
sağlık harcamasının sosyal  güvenlik
kapsamına alınması da oldukça önemlidir.


Kamu çalışanlarının
gasp edilen zorunlu tasarrufları geri verilmelidir. Hükümet,
bu fonda 438 trilyon lira para olması gerektiğini söylemekte;
ancak, bu paranın var olmadığını
ifade etmektedir. Herhalde, bunun sorumlusu kamu çalışanları
değildir. Bir yanda, milyonlarca çalışanın
parasını gasp ediyor, diğer yanda ise, her ay
rant kesimine ortalama 400 trilyon aktarıyorsunuz. Rant
kesimine yılda yüzde 100 civarında faiz verirken,
işçiden, memurdan zorla gasp edilen paralara, zorunlu
tasarruf hesaplarına yüzde 11 faiz veriyor ve bunu
da başarı olarak, sistemde iyileştirme olarak
halka yutturmaya çalışıyorsunuz.

HASAN GÜLAY (Manisa) - Yüzde 2... Yüzde
2...

ALİ RAHMİ BEYRELİ (Devamla)
- “Temmuzda yüzde 50, ocakta yüzde 30, altı
ayda yüzde 95 zam verdik; ancak, altı aylık
enflasyon yüzde 31 oldu; bizi takdir etmeniz gerekir”
gibi savsatalarla, halkın inanmasını istiyorsunuz.

(Mikrofon otomatik cihaz tarafından kapatıldı)

MUSTAFA BAŞ (İstanbul) - Senin kafan
bunları almaz!

BAŞKAN - Sayın Beyreli, lütfen,
1 dakika içinde toparlayınız.

Sayın milletvekilleri, atılan sözlerin
de bir üslubu olması gerekir; lütfen, dikkatli
açalım ağzımızı. Lütfen...

Buyurun Sayın Beyreli.

ALİ RAHMİ BEYRELİ (Devamla)
- Ben, bu söylenen söze cevap vermiyorum. “Ayinesi
iştir kişinin lafa bakılmaz...”

Ne oldu maaşların dolara endekslenmesi?
Ne oldu eşelmobil sistemi? Siz, ancak, emeğiyle geçimini
binbir zorluk içinde sağlamaya çalışan
işçi ve memurlara karşı cesaretli uygulamalar
yapabilirsiniz. Bu da, sizin, yıllardır göstere
göstere uyguladığınız halk yığınlarını
ezen ekonomik politikalarınızın bir gereğidir.
Uyguladığınız politika, bütün
sorumsuzluğuyla “sat sat ye” politikasıdır.


İnanıyorum ki, halkımız,
artık, bu düşünceye sahip, işçiyi,
memuru, köylüyü, esnafı ezen ekonomik programları
benimseyen ve uygulayan tüm sosyal oluşumlara bundan
sonra gereken dersi verecektir. (DSP sıralarından
alkışlar)

BAŞKAN - Teşekkür ediyorum Sayın
Beyreli.

Gündemdışı konuşmayı
Hükümet adına yanıtlamak üzere, Çalışma
ve Sosyal Güvenlik Bakanı Sayın Necati Çelik.


Buyurun Sayın Bakan. (RP sıralarından
alkışlar) 

ÇALIŞMA VE SOSYAL GÜVENLİK
BAKANI NECATİ ÇELİK (Kocaeli) - Sayın
Başkan, değerli milletvekilleri; Bursa Milletvekili
Sayın Ali Rahmi Beyreli Beyin gündemdışı
konuşmalarını cevaplamak üzere, huzurlarınızda
bulunuyorum. Sözlerime başlarken, hepinizi saygıyla
selamlıyorum.

Sayın Beyreli'ye, benim de fevkalade önem
verdiğim bir soruna değindikleri ve bu konuyu bu kürsüye
getirdikleri için, huzurlarınızda teşekkür
etmek istiyorum. 

Değerli milletvekilleri, kabul etmek gerekir
ki, işsizlerden sonra en mağdur kesim memurlardır,
kamu çalışanlarıdır. Hükümetimiz,
bu gerçekten hareketle, bizden önceki hükümet
1996 yılı bütçesinde yüzde 20'lik
bir artış öngördüğü halde,
bu artışın yeterli olamayacağını
düşünerek, bütçe imkânlarını
zorlayarak, hem memurlarımıza hem Bağ-Kur ve
işçi emeklilerimize yüzde 50'lik bir maaş
ve ücret artışı öngörmüştür.
1997 yılı itibariyle de, ilk altı ay için
yüzde 30 öngörülmüş; ne var ki,
ilk üç aylık enflasyon çerçevesinde,
1 Nisan itibariyle bütün kamu çalışanlarına,
memurlarımıza ilave ödeme yapılacağı,
yine Hükümetimizce kamuoyuna deklare edilmiştir.
Sayın Beyreli'nin de ifade ettiği gibi, buna ilaveten,
özellik arz eden kamu görevlilerine ilave ödemeler
yapılacaktır. Türk Silahlı Kuvvetlerine
bunun daha önce açıklanmış olması,
özellik arz eden diğer kamu görevlilerine eködeme
verilmeyeceği anlamına gelmez. Nitekim, Hükümetimiz,
bunu, polise, yüksek yargıçlara, yargı
organlarında çalışanlara, üniversitede
çalışan bilim adamlarına olmak üzere,
kapsamı olabildiğince genişletmiştir ve
Maliye Bakanlığının, bütün
bakanlıklardan alacağı bilgilerle, özellik
arz eden bütün kamu görevlilerine eködemenin
ödenebilmesi hususundaki çalışmalar son
aşamaya gelmiş bulunmaktadır. İmkân
olursa bayramdan önce, imkân olmazsa bayramdan sonra,
özellik arz eden kamu çalışanlarına,
hangi oranlarda eködeme yapılacağı, Hükümetimizce,
ayrıca duyurulacaktır. 

Değerli milletvekilleri, Hükümetimizin
prensibi şudur:  Kamu çalışanları,
enflasyona, hiçbir biçimde ezdirilmeyecektir. İlave
olarak,  kamu çalışanları, kalkınma
payından da hisse alacaklardır; yani, enflasyon
artı refah payı olarak kamu çalışanlarına
ödemeler devam edecektir. Kaynak paketleri ve ülkemizin
bütçe imkânları elverdikçe, geçmiş
yılların kayıpları da telafi edilmeye
çalışılacaktır. Hükümetimiz,
bu istikamette, iyi niyetle, yoğun bir gayret içerisindedir.
Bunu, Yüce Meclisin değerli üyelerinin bilgilerine
özellikle arz etmek istiyorum. 

Bir başka arzım, izin verirseniz şu
olacaktır: Değerli arkadaşlarım, hepinizin
de paylaşacağı önemli bir çalışma,
son aşamaya gelmiş bulunmaktadır. İnşallah,
kamu çalışanlarının sendikalaşmalarını
öngören kanun tasarısı çalışmalarımız,
son aşamaya gelmiş bulunmaktadır. Bu tasarıyı,
büyük bir gayretle, bayram öncesi, Başbakanlığa
sevk etmek istedim; ne var ki, yetişmedi. Kamu çalışanlarının
sendikalaşmalarını öngören kanun
tasarısı, bayram sonrası, ilk hafta içerisinde
Yüce Meclise sevk edilecektir. Bu bilgiyi de, Muhterem Heyetinize
arz ediyorum.

Sayın Beyreliye, tekrar teşekkür
ediyor; hepinizi saygıyla selamlıyorum.

Sağ olun. (RP ve DYP sıralarından
alkışlar) 

BAŞKAN - Teşekkür ediyorum Sayın
Bakan. 

BİLTEKİN ÖZDEMİR (Samsun)
- Sayın Başkan...

BAŞKAN - Buyurun Sayın Özdemir.


BİLTEKİN ÖZDEMİR (Samsun)
- Sayın Başkanım, Sayın Bakanın
verdikleri izahatın gerçeği yansıtması
açısından, Anavatan Hükümetinin,
kamu çalışanları için artırım
olarak yüzde 40 önerdiğini ve bunun resmî
kayıtlara geçtiğini, kayıtları
tetkik buyururlarsa göreceklerini, vasıtanızla
kendilerine arz ederim. 

BAŞKAN - Teşekkür ediyorum Sayın
Özdemir.

2. - Adıyaman Milletvekili Celal Topkan'ın,
Adıyaman İlinde hızla gelişen dışgöç
ve oluşturduğu nüfus artışı
sonrasında gelişen ekonomik ve sosyal sorunlara ilişkin
gündemdışı konuşması

BAŞKAN - Gündemdışı
ikinci söz, Adıyaman İlinde son zamanlarda
hızla gelişen dışgöç, dışgöçün
oluşturduğu nüfus artışı sonrasında
gelişen ekonomik ve sosyal sorunlar konusunda, Adıyaman
Milletvekili Sayın Celal Topkan'ın.

Buyurun Sayın Topkan. (CHP sıralarından
alkışlar)

Sayın Topkan, süreniz 5 dakikadır.

CELAL TOPKAN (Adıyaman) - Sayın Başkan,
sayın milletvekilleri; Adıyaman İlinde son
zamanlarda hızla gelişen dışgöç,
dışgöçün oluşturduğu nüfus
artışı sonrasında gelişen ekonomik
ve sosyal sorunlar konusunda söz aldım; Yüce
Meclisi saygılarımla selamlıyorum.

Birleşmiş Milletler tarafından
yayımlanan son verilere göre, dünyada yaşayan
5,7 milyar nüfusun 1 milyar 100 milyonu, yoksulluk sınırı
olan 500 doların altında bir gelirle yaşamını
sürdürmektedir. Bu nüfusun binde 8'i olan 8 milyon
800 bini Türkiye'de yaşamaktadır. Yoksulluk
sınırında yaşayan bu insanların
yaklaşık yüzde 80'i Güneydoğu Anadolu
Bölgesinde oturuyorlar. Bunu nereden biliyorsunuz diyebilirsiniz.
Bunu ben söylemiyorum; Diyarbakır'da bir günlük
mutfak gıdasına sahip olabilmek uğruna çamur
deryasında boğuşan, onurlarını
ayaklar altına alan, komşularına, akrabalarına
ve çocuklara, birbirlerine sopalarla saldıran insanların
televizyondaki görüntüleri söylüyor.
Buna neden olan, 1980'li yıllardan başlayarak bugünlere
kadar yüzde 70'ler seviyesinde devam eden enflasyondur. 

Türkiye'de, 1950'lerden beri ekonomiyi yöneten,
kontrol eden sağ zihniyet, ülkede, ekonomik ve sosyal
dengeleri altüst etmiştir. Bu yönetim anlayışı
sonrasında, fakir daha fakir, zengin daha zengin olmuştur.
Sonuçta, gelir dağılımı adaletsizliği,
ülkede, açlar ordusu ve göçler ordusunun
oluşmasına neden olmuştur. Diyarbakır'da
yaşananlar, kırkaltı yıllık
sağ ekonomi yönetimi anlayışının
çöküşünün canlı kanıtıdır.


Devlet İstatistik Enstitüsünün
yayımladığı son verilere göre, Adıyaman,
yüzde 44 oranında dışgöç
almaktadır; bu oranla, en fazla dışgöç
alan ildir. Bugünden başlayarak, gerekli ekonomik ve
sosyal önlemler alınmaz ise, gelecekte, Adıyaman'da
da Diyarbakır manzaraları her an yaşanabilir.


Adıyaman'ın ekonomik ve sosyal yapısına
şöyle bir bakarsak: Türkiye'de üretilen petrolün
yüzde 61'i Adıyaman'da üretilmektedir. Yıllık
üretim miktarının ekonomik değeri, 28 trilyon
liradır. Petrol üretimiyle, ülke ekonomisine
28 trilyon lira katkı sağlayan ilde, istihdama yönelik
hiçbir petrol üretimi yatırımı
yoktur. 

Atatürk Barajı, Adıyaman'ın
ekilir arazileri üzerine inşa edilmiştir. Yalnızca
elektrik üretimiyle, ülke ekonomisine yılda 100
trilyon civarında katkı sağlamaktadır.
Atatürk Barajı, biri kaza olmak üzere toplam
85 yerleşim yerini sular altında bırakmış,
2 815 aile göç etmek zorunda bırakılmıştır,
701 ailenin henüz iskânı sağlanmamıştır,
663 milyar lira anapara olmak üzere, 2 trilyon lira civarında
istimlâk alacağı henüz ödenmemiştir.


Diğer taraftan, GAP entegre projesi kapsamında,
Adıyaman'da sulamaya yönelik projelendirilen dört
barajdan hiçbirisinin temeli dahi atılmamıştır.
Tütün, buğday, pamuk ve antepfıstığı,
üretimiyle, ülke ekonomisine yaklaşık 20
trilyon lira girdi sağlamaktadır. Yani, bir yılda
ülke bütçesine yaklaşık 150 trilyon
lira katkı sağlayan Adıyaman'a, buna karşılık,
1996 yılında genel bütçeden ayrılan
pay 1,5 trilyon liradır. İstihdama ve altyapıya
yönelik hiçbir yatırım yapılmamış,
1997 yılı bütçesinde de benzer şekilde
hiçbir yatırım söz konusu değildir.
Merkez ilçe dahil, sekiz ilçenin hiçbirisinde
küçük sanayi sitesi ve organize sanayi sitesi
yoktur. Yapılan araştırmalara göre, ilde
işsizlik yüde 45'lere ulaşmıştır.


Sayın Erbakan, Adıyaman'da yaşayan
insanlar, sizin söylemlerinize kanarak, size oy verdiler;
bunun karşılığında, sizden aldıkları,
büyük bir hayal kırıklığıdır.
Bu insanlar, şu anda, hayatın her türlü
sıkıntısı ve zorluğuyla karşı
karşıyadırlar. Bir taraftan, hızla
artan nüfus ve dışgöç; diğer
taraftan, yetkililer tarafından alınmayan önlemler.
Adıyaman'da yaşayan insanlar, bir sosyal patlama
sonrasında hatırlanmak istemiyorlar. Bugünden
başlayarak, bir master plan çerçevesinde sorunlarına
çözüm istiyorlar. Bu isteklerinin bir lütuf
olmayıp ülke ekonomisine katkıları oranında,
hakları kadarını yatırım olarak
istemeyi bir hak olarak görüyorlar. 

Sayın Başbakana sormak istiyorum. Adıyaman'dan
ülke ekonomisine katkı olarak 150 trilyon alacaksınız;
buna karşın, 2 trilyon vereceksiniz ve hiçbir
yatırım yapmayacaksınız... Eğer
sizin adil ekonomik düzen anlayışınız
bu ise, Türk Halkının bugünü ve yarını
karanlık demektir. Sizi ve yönetiminizi adil düzenci
değil, ama adaletli olmaya davet ediyorum...

(Mikrofon otomatik cihaz tarafından kapatıldı)

BAŞKAN - Sayın Topkan, 1 dakika içinde
lütfen toparlayınız.

CELAL TOPKAN (Devamla) - Çarpıcı
olması açısından, yolsulluk sınırının
altında yaşamaya çalışan Çelikhan
İlçemizde yaşayan insanların sorunlarını
ve sıkıntılarını anlatmak istiyorum.
İlçenin tek geçim kaynağı tütün
ve fasulyedir; ancak, gerek tütün gerekse fasulye geçen
yılın fiyatlarının yarısına
alıcı bulamamıştır. Halbuki,
ülkede yüzde 80'lerde seyreden enflasyon mevcuttur.
Bir tarafta yüzde 80'lerde seyreden enflasyon, bir tarafta
geçen yılın yarısına alıcı
bulamayan tütün ve fasulye... Bu ekonomik yönetim
anlayışıyla toplum dengelerini korumak ve
sosyal barışı sağlamak mümkün
değildir. 

Sayın Hükümeti uyarmayı,
kendi açımdan toplumsal bir görev kabul ediyor,
Yüce Parlamentoyu saygılarımla selamlıyorum.
(CHP ve DSP sıralarından alkışlar)

BAŞKAN - Teşekkür ediyorum Sayın
Topkan.

Gündemdışı konuşmayı
Hükümet adına yanıtlamak üzere söz
talebi var mı efendim? Yok.

3. - İstanbul Milletvekili A. Ziya Aktaş'ın,
Kültür Bakanlığındaki bazı
uygulamalara ilişkin gündemdışı
konuşması ve Kültür Bakanı İsmail
Kahraman'ın cevabı

BAŞKAN - Gündemdışı
üçüncü söz, Kültür Bakanlığındaki
bazı uygulamalarla ilgili olarak, Sayın Ziya Aktaş'ın.

Buyurun Sayın Aktaş.

A. ZİYA AKTAŞ (İstanbul) - Sayın
Başkan, değerli milletvekilleri; görevini yapan
bir profesöre Kültür Bakanının uygun
gördüğü, reva gördüğü bir
eylem konusunda görüşlerimi açıklamak
üzere gündemdışı söz almış
bulunuyorum. Yüce Meclisi, basın görevlilerini
ve bizi izleyen halkımızı, içten,
sevgi ve saygılarla selamlıyorum.

Bilmem siz de izlediniz mi, 1 Şubat 1997 Cumartesi
akşamı televizyon kanallarından birinde Kültür
Bakanı Sayın İsmail Kahraman konuşuyor
“imzamı attım ve onu kapının
dışına koydum” diyordu. Bir an irkildim
ve merak ettim; kim ve neden kapının önüne
koyulmuş diye. Cevabını, yine, Bakan, Karabük'te
yaptığı bir parti toplantısındaki
o konuşmasında verdi: “73 yaşındaki
bir profesör diyor ki: Ben sanat tarihine ihanet edemem”
Bir profesör, sanata, tarihe ve sanat tarihine aykırı
gördüğü bir uygulamaya karşı çıktığı
için, Sayın Bakan, bir imzayla işi hallediveriyor.
Ardından da ekliyor: “Bakanlıktaki bürokratlarım
her ne dersem 'emredersiniz' deyip, hemen yerine getiriyorlar.”
Anlaşılan, Bakanın havsalası almıyor,
konunun uzmanı olan bir profesörün, kendisine,
hayır, bu yanlıştır, bunu yapamazsınız
demesini, diyebilmesini. 

Canlı yayında konuk edilen Prof. Dr.
Sayın Semavi Eyice, inandığı doğruları
yapmış olmanın verdiği rahatlıkla
ve güvenle konuşuyordu; ancak, onu rahatsız
eden bir şeyi duyduğumda, ben de çok rahatsız
oldum ve üzüldüm. Sayın Bakan, konuşması
sırasında, profesör için aynen şöyle
diyor: “Secdei Rahman'a gitmemiş, alnı secde
okşamamış ki...” Sayın Profesör
de “kimin Müslüman olduğu, kimin olmadığı,
bu tamamen vicdanî bir meseledir o, benim bileceğim
bir şey” diyor. İbadetin Allah ile kul arasında
olduğunu anımsatıp, gerçek bir laik Müslüman
Türk gibi konuşuyor ve anlarsa, Sayın Bakana
güzel bir ders veriyordu. (DSP ve CHP sıralarından
alkışlar)

Sayın Bakan şunu bilmelidir ki, öğretim
üyesi veya bürokrat olarak bildiği doğruları
söyleyebilmek ve savunabilmek erdemlerin en yücesidir.
Özgeçmişinde “serbest avukat ve sanayici”
yazan bir Kültür Bakanının dahi, ne olursa
olsun, karşısında, her dediğine başüstüne
deyip, doğru yanlış demeden yapan kişiler
yerine, gerektiğinde doğruları söyleyebilen
kişilere de yaşama hakkı vermesinin, kendisine,
Bakanlığına ve en önemlisi, ülkemize
ve halkımıza yararlı olacağını
birilerinin söylemesi gerekiyor. 

Sizlerden birisinin, Sayın Aydın Menderes'in,
sizlere söylediği “ben iktidarım, yaparım
demekle olmaz” sözlerini hatırlatıp “ben
Bakanım, yaparım” demekle hiç olmaz
bugünün Türkiye'sinde Sayın Bakan; bunu
yapmamalısınız. (DSP sıralarından
alkışlar)

Arkadaşlar, Anadolumuz, bir tarih ve kültür
hazinesidir. Binlerce yılın çeşitli
uygarlıkları Anadolu potasında erimiş,
çeşitli inanç, mezhep ve etnik köken
sahibi insanlarımız, yüzlerce yıldır,
binlerce yıldır, aynı çevrede ve birlikte
yaşamışlardır. Anadolu insanımızın
taşıdığı hoşgörünün,
en okumamış insanında dahi var olan bilgeliğin,
inanç ve ruh derinliğinin, bu binlerce yıllık
uygarlık ve kültür birikimimizin bir sonucu olduğunu
söyleyebiliriz. Tabiî ki, sadece cumhuriyet dönemi
değil, ondan önceki Osmanlı eserlerine, Selçuklu
eserlerine ve kökümüzü oluşturan Orta
Asyadaki eski Türk eserlerine, uygarlıklarına
sahip çıkacağız; ama, Anadolu'da, sadece
son bin yılda değil, beş bin altı bin
yıl öncesinden beri gelen, Anadolu'da yeşermiş,
eser vermiş, iz bırakmış tüm uygarlıklara
sahip çıkmak da, yine bizim hakkımız,
bizim görevimizdir. Böylece, Anadolu'nun gerçek
ev sahibinin, Atamızın kurduğu bugünkü
Türkiye Cumhuriyetinin bütün vatandaşları
olduğunu tüm dünyaya gösterip kanıtlayabilmeliyiz.


Arkadaşlar, bu ülkede bilim adamı
olarak yaşayabilmek, giderek, iyice zorlaşıyor;
geçim koşulları, bilim adamlarımızı
zorluyor. Hükümet, bu konuda yapması gerekenleri
hâlâ yapmıyor, oyalamaya devam ediyor...

(Mikrofon otomatik cihaz tarafından kapatıldı)

BAŞKAN - Sayın Aktaş, 1 dakika
içerisinde lütfen toparlayınız.

A. ZİYA AKTAŞ (Devamla) - Teşekkür
ederim Sayın Başkanım.

Ama, kimse, bilimadamlarımızın
ve bürokratlarımızın onuruyla oynamasın;
buna, Kültür Bakanı da dahil, hiç kimsenin
hakkı yoktur. (DSP sıralarından alkışlar)
Bizler “alimlerin atının ayağının
çamuru bile bizim için onurdur” diyebilen ve
o çamurlu kaftanını saklatan ataların
çocuklarıyız. Aynı zamanda da “ahrette,
şehitlerin kanıyla, alimlerin mürekkebi tartılacak,
alimlerin mürekkebi daha ağır gelecektir”
diyen bir büyük peygamberin dinindeniz. Onun için,
Kültür Bakanının yaptıklarına
ve söylediklerine, inanç adına, tarih adına,
bilim adına esef ediyoruz. 

Hepinizin ve tüm ulusumuzun Ramazan Bayramını
kutlar, sevgi ve saygılar sunarım. (DSP, ANAP ve
CHP sıralarından alkışlar)

ŞEVKİ YILMAZ (Rize) - Büyük
gelişme!..

A. ZİYA AKTAŞ (İstanbul) - Gelişmeyi
sizler göreceksiniz efendim. 

BAŞKAN - Teşekkür ediyorum Sayın
Aktaş.

Yanıt için, Kültür Bakanı
Sayın İsmail Kahraman; buyurun efendim. (RP sıralarından
alkışlar)

HASAN GÜLAY (Manisa) - Sayın Yılmaz,
gülme, dinle; ne demek istediğimi anlıyorsun değil
mi!..

BAŞKAN - Sayın Gülay... Sayın
Gülay... Lütfen...

MUSTAFA BAHRİ KİBAR (Ordu) - İnsanlık
adına saygın varsa, dinle!..

BAŞKAN - Sayın milletvekilleri... Lütfen...

SALİH KAPUSUZ (Kayseri) - El kol hareketi
yapıp durma!.. Ayıp oluyor yahu!..

BAŞKAN - Sayın milletvekilleri, Sayın
Bakan konuşacak... Lütfen...

Buyurun Sayın Bakan.

KÜLTÜR BAKANI İSMAİL KAHRAMAN
(İstanbul) - Sayın Başkan, değerli milletvekilleri;
İstanbul Milletvekili Sayın Ziya Aktaş'ın,
Sayın Semavi Eyice hakkında, basında çıkan
yazılar, medyada çıkan haberler ve değerlendirmeler
üzerine burada vaki konuşmasına... (DSP ve CHP
sıralarından gürültüler)

BAŞKAN - Sayın milletvekilleri, lütfen
sükûnetle dinleyelim.

Buyurun Sayın Bakan.

ASLAN ALİ HATİPOĞLU (Amasya) -
Televizyonlardan dinleme şerefine ulaştık zaten.

KÜLTÜR BAKANI İSMAİL KAHRAMAN
(Devamla) - ...cevap vermek üzere huzurunuzdayım.

Benim kullandığım bir deyimin aşağılama
olarak değerlendirilmesi, anlaşılması
ve algılanması, bir kanalda bunun, aynı sahnenin,
yönlendirme maksadıyla, üst üste beş
defa gösterilmesinin neticesidir. Eğer, siz, benim konuşmamın
tümünü incelerseniz, ortada bir aşağılamanın
olmadığını, hakaret kastımın
katiyen bulunmadığını anlarsınız.
Böyle bir anlamaya meydan verildiği için, öncelikle
üzüntümü ifade ediyorum. (DSP sıralarından
“kefaretini ödeyin” sesleri)

Kefaret diye bir hadise yok; lütfen dinleyiniz.

Ortada maksadın aşılması
olarak bir değerlendirme mevzubahistir; yoksa, bir ilim adamına
veya herhangi bir insana hakaret veya aşağılama,
ne inancımızda ne inancımda ne kültürümüzde
ne yapımda mevzubahis değildir. (RP sıralarından
alkışlar) 

Ali Fuat Başgil Hocanın bir kitabında
-Esas Teşkilat Kitabında- dipnotu var, diyor ki:
“İsviçre'de ne cumhurbaşkanısınız
ne de çöpçü; birinizin elinde kalem, imza
atarsınız, öbürünüzün elinde
süpürge, sokağı süpürürsünüz;
ama, mesai bittiğinde biri kalemini bırakır,
biri süpürgesini; sokakta, 9 ay 10 günde doğmuş
insansınız.” Sıfatı ne olursa
olsun, yaradılmışların en şereflisi
olan insana, hiçbir şekilde, hakaret etme -hâşâ
huzurdan- küfür veya sövme gibi, aşağılama
gibi bir durum, benim için, bizim için, insanımız
için, milletimiz için mevzubahis değildir. Burada
bir gayret görüyorum; fuzulî bir gayret görüyorum,
yapay bir gündem oluşturma gayreti görüyorum.

Karabük il divanı toplantısında,
sadece partililere açık, basına kapalı,
halka kapalı bir toplantıda, Taksim camiî
sorulduğunda, yapılmış olan bir konuşmanın
uzantısıdır; asla, Sayın Eyice'yi
aşağılamak değildir. Eyice'nin ilmî
tarafını biliyorum; Bizans araştırmalarında,
Bizans sanat tarihinde otorite bir isim olarak hizmet vermiş,
73 yaşında, kurullarımızda 35 sene
çalışmış bir zat. Kendisi, 19
Ekim günü müddeti bittiği için ve mazeretiyle
ayrılma durumunda olduğunu ifade etti. Onun ifadesinden
sonra, vazifesine, yönetmeliğin maddesi, mevzuatın
icabı olduğu için, yeni üye atanana kadar,
yeni atanan üyenin göreve başlama tarihine kadar
yine devam etti. Yerine gelen kişi de, genç, 1974'te
güzel sanatlardan mezun olmuş bir mimar ve sanat danışmanı,
epey eserleri olan kıymetli bir insan. Nasıl Sayın
Eyice 1958'de girmişse, 1974 mezunu olan yeni bir elemanımız
da, bu sene kurulda vazife aldı. Kurulda vazife alma, öteden
beri devam eden usulle, hükümetin gönderdiği
-Bakanlığın gösterdiği- üç
üye, üniversiteden gelen iki üye tarzında
devam edip gitmektedir. Burada, bir hadise ortaya koyma isteğinin
uzantısını görüyorum ve kavgacı
bir toplum olmada, her hadiseyi değerlendirme ve sunî
gündem meydana getirme gayretini görüyorum. 

Taksim hadisesi, Taksim camii meselesi, sadece bir
partinin, bir Refah Partisinin hadisesi değildir, topyekûn
milletin hadisesidir ve kırkbeş senelik tarihe sahiptir,
maziye sahiptir; rahmetli Adnan Menderes'ten başlayan bir
gelişmedir. Şimdiki Cumhurbaşkanımız
Sayın Süleyman Demirel'in Başbakanlık
yaptığı dönemde, mayıs ayında
ve temmuz ayında Hükümetin iki kararnamesi vardır
ve bu kararnamelerin altında, şu anda Mecliste bulunan
değerli bakanlarımızın, milletvekillerimizin
de imzaları mevcuttur. (DSP ve CHP sıralarından
gürültüler)

AYHAN FIRAT (Malatya) - Konuyu saptırma!

VELİ ANDAÇ DURAK (Adana) - Fahri Korutürk'ün
de imzası var.

BAŞKAN - Sayın milletvekilleri, lütfen,
sessizce dinleyelim.

Sayın Bakan, siz devam edin.

KÜLTÜR BAKANI İSMAİL KAHRAMAN
(Devamla) - Bitiriyorum.

Efendim, mesela, Sayın Süleyman Demirel'in
Başbakanlığında, Köksal Toptan, Ekrem
Ceyhun, Turgut Toker, Hasan Ekinci, Esat Kıratlıoğlu,
Sümer Oral, rahmetli Tevfik Koraltan gibi, o günün
Kabinesinde görev almış zatların ve Cumhurbaşkanı
Vekili olarak rahmetli İhsan Sabri Çağlayangil
Beyin imzaları var. 

1977 yılında Anıtlar Yüksek
Kurulu karar veriyor “Taksim'de cami olur” diye; o devirde,
Başbakan, yine Sayın Demirel'dir; arkasından,
Sayın Ecevit geliyor; Kurulun kararına, Sayın
Ecevit'in Kültür Bakanı imza atıyor ve
Sayın Ecevit imza atıyor. (RP ve DYP sıralarından
alkışlar) Cumhuriyet Halk Partisinden, ANAP'tan,
AP'den, DYP'den ve Refah Partisinden bütün milletvekilleri
ve bütün vazifelilerin imza attığı
bir hadisedir. 

Taksim'deki cami hadisesinden dolayı yola
çıkarak, söylenmiş bir deyim meselesini
bir hakarete vardırmanın yanlışlığını
tekrar ifade ederken, Taksim'deki cami meselesinin bir polemik
konusu yapılmasının, yine aynı gayretlerin,
sunî gündem meydana getirme gayretlerinin sonucu olduğuna
inanıyorum. 

İSMET ATALAY (Ardahan) - Siz getiriyorsunuz.

AYHAN FIRAT (Malatya) - Konuyu saptırıyorsunuz.

METİN ŞAHİN (Antalya) - Sayın
Bakan, konuya gel, konuya.. 

KÜLTÜR BAKANI İSMAİL KAHRAMAN
(Devamla) - Şurada, rahmetli Turgut Özal'ın
dahil olduğu bir listede, danışma kurulu üyelerinin,
mütevelli heyetin isimleri var; mesela -alfabetik olarak
da dizilmiş- Halit Narin, Hüseyin Bayraktar, İbrahim
Cevahir, İbrahim Bodur, Sabri Ülker, Saffet Ulusoy,
Orhan Keçeli, Osman Şıklar, Ömer Dinçkök,
Rahmi Koç, Raif Dinçkök, Vehbi Koç,
Vefa Poyraz, Yalım Erez... (CHP sıralarından
“Kim bunlar” sesleri) Velhasıl, bu, hangi partide
olursa olsun, Türkiyemizin bütün insanlarının,
inançta birleşme şuuru içerisinde emek
verdiği bir hadisedir. 

1806 yılında orada yapılmış
bir Taksim kışlasında, zaten, cami vardı
ve Ruslar, 1877'de, Aya Trinada diye bir kilisenin yapılmasını
şart koştuklarında, devletimiz Osmanlı
“orada bir de cami yapacağız” demişti;
1877'de, bundan 120 sene evvel... 

TUNCAY KARAYTUĞ (Adana) - Osmanlının
yapamadıklarını siz mi yapacaksınız?!

KÜLTÜR BAKANI İSMAİL KAHRAMAN
(Devamla) - Taksim'de, 1 100 kişi istiaplı, 960 metrekarelik
üç tane mescit var -600 bin yerleşik, 2 milyon
hareketli nüfus var- ihtiyaca yetmiyor ve cuma günleri,
millet, dışarıda namaz kılma durumunda
oluyor. Eğer, o dışarıda olan insanlar
gibi, orada, gazetelerin üzerinde namaz kılma durumunda
kalıp, kaldırımlarda sıkışmış
olsalar, oradaki ihtiyacı anlarlar. 

MUSTAFA GÜVEN KARAHAN (Balıkesir) - Ne
anlatmaya çalışıyorsun?

KÜLTÜR BAKANI İSMAİL KAHRAMAN
(Devamla) - Bu, sadece bizim, bir partinin meselesi değildir.
Taksim camii hususunda, Sayın Eyice'nin menfi bir görüşü
mevzubahis değildi. (CHP sıralarından gürültüler)

ALİ OĞUZ (İstanbul) - Cami deyince
niye kızıyorsunuz?! 

KÜLTÜR BAKANI İSMAİL KAHRAMAN
(Devamla) - Orada, su sarnıcının olduğu
noktada değil, gezi yerinde olma noktasındaki bir kararı
vardı. İster orada olsun, ister Taksim'de olsun,
böyle bir eserin ortaya çıkmasını,
hepimiz, büyük bir iftiharla sahipleniriz. Bu, bir partinin
hadisesi değildir. 

Sizlere, tekrar, şunu ifade ediyorum: Hepimiz,
Türkiye'nin birlik ve bütünlüğe ihtiyacı
olduğunu kabul ettiğimize göre, yapay gündemlerle
ortamı bozmanın...

ALİ RIZA BODUR (İzmir) - Bozan sizsiniz.

KÜLTÜR BAKANI İSMAİL KAHRAMAN
(Devamla) - ...yanlışa götürmenin hiçbirimize
yararı olmayacağını hep kabul ettiğimize
göre, lütfen, olmayanları, muhalleri varsaymayalım,
muhalleri farz etmeyelim. Yoksa, dediğim gibi, ben, elbette
ki, bir hakareti, değil bir profesöre, herhangi bir insana
yapmanın yanlışlığına inanan,
o inançta olan bir insanım. Kesinlikle böyle
bir kastım olmadığını yeniden
ifade ediyorum.

MUSTAFA GÜVEN KARAHAN ( Balıkesir) -
Yalan söylüyorsunuz Sayın Bakan!..

KÜLTÜR BAKANI İSMAİL KAHRAMAN
(Devamla) - Bize, kardeşliğin ve iyi gözle bakmanın,
iyi kulakla dinlemenin gerektiğine inanıyorum. 

ALİ RIZA BODUR (İzmir) - Profesör
sizin dediğinizi demiyor ama!..

KÜLTÜR BAKANI İSMAİL KAHRAMAN
(Devamla) - Bu inancımı tekrar ederken, mübarek
Ramazan Bayramınızı da tebrik ediyor, hepinize
engin saygılarımı sunuyorum. (RP ve DYP sıralarından
“Bravo” sesleri, alkışlar)

BAŞKAN - Teşekkür ediyorum Sayın
Kahraman. 

HİKMET ULUĞBAY (Ankara) - Sayın
Başkan...

BAŞKAN - Buyurun Sayın Uluğbay.

HİKMET ULUĞBAY (Ankara) - Efendim, arkadaşımız
gündemdışı konuşmasında,
bir bürokrata, aynı zamanda, akademik kimliği
olan bir bürokrata karşı sergilenen davranışı
dile getirmiştir. 

BAŞKAN - Sayın milletvekilleri, izlemekte
güçlük çekiyorum, biraz sükûtu
sağlayabilir miyiz. 

HİKMET ULUĞBAY (Ankara) - Arkadaşımızın
gündeme getirdiği konuşması zabıtlardan
tetkik edildiği takdirde, bir bakanın, akademik kimliği
olan bir bürokrata karşı sergilediği davranışa
yöneliktir. Sayın Bakan, bu davranışının
cevabını vermek yerine, konuyla hiç ilgisi
olmayan boyutlara getirerek konuyu saptırmıştır.
Zabıtlara geçmesi için ifade ediyorum. 

Teşekkürler. 

BAŞKAN - Nasıl yanıt vereceği,
elbette, Sayın Bakanın kendi takdiri; buna, bizim
herhangi bir müdahalemiz söz konusu olamaz. 

HİKMET ULUĞBAY (Ankara) - Tabiatıyla;
ama, bir saptırma da vardır.

BAŞKAN - Zabıtlara girdi Sayın
Uluğbay. 

Sayın milletvekilleri, gündemdışı
konuşmalar tamamlandı. 

Cumhurbaşkanlığının
bir tezkeresi vardır; okutuyorum.

B)  TEZKERELER VE ÖNERGELER

1. - İsviçre'ye gidecek olan Sanayi
ve Ticaret Bakanı E. Yalım Erez'e, dönüşüne
kadar, Devlet Bakanı Ayfer Yılmaz'ın vekâlet
etmesinin uygun görüldüğüne ilişkin
Cumhurbaşkanlığı tezkeresi (3/671)

4 Şubat 1997

Türkiye Büyük Millet Meclisi
Başkanlığına

6 Şubat 1997 tarihinde İsviçre'ye
gidecek olan Sanayi ve Ticaret Bakanı E.Yalım Erez'in
dönüşüne kadar; Sanayi ve Ticaret Bakanlığına,
Devlet Bakanı Ayfer Yılmaz'ın vekâlet
etmesinin, Başbakanın teklifi üzerine, uygun
görülmüş olduğunu bilgilerinize sunarım.


 Süleyman Demirel 

 Cumhurbaşkanı

BAŞKAN - Bilgilerinize sunulmuştur. 

Anayasa Komisyonu Başkanlığının,
dernekler, kooperatifler ve kamu kurumu niteliğindeki meslek
kuruluşlarına ilişkin kanunlarda değişiklik
yapılmasına dair kanun teklifleri hakkında,
İçtüzüğün 34 üncü maddesi
uyarınca verilmiş tezkereleri vardır; okutuyorum:

2. - Anayasa Komisyonu Başkanlığının,
Sanayi, Ticaret, Enerji ve Tabiî Kaynaklar, Bilgi ve Teknoloji
Komisyonuna havale edilmiş olan “Dernekler Kanununda
Değişiklik Yapılmasına Dair (2/450) ve
(2/411) sayılı Kanun Tekliflerinin” Anayasa
Komisyonuna havale edilmesine ilişkin tezkeresi (3/672)

  30.1.1997

Türkiye Büyük Millet Meclisi
Başkanlığına

1995 yılında gerçekleşen
Anayasa değişikliklerinin kanunlara yansıtılması
veya halen yürürlükte olan kanunların sözü
geçen Anayasa değişikliğine aykırı
hükümlerinin uygun hale getirilmesine ilişkin
teklif ve tasarıların esas komisyonunun Anayasa
Komisyonu olduğu düşünülmektedir.

Meclis Başkanlığının
girişimiyle bütün partilerden oluşan eşit
temsilli uyum komisyonunda da bu görüş hâkim
olmuştur. 

Esasen sorun, temelde bir Anayasa ve Anayasaya uygunluğu
sağlama sorunudur. (Anayasa Md.11)

Anayasaya uyum sağlanması amacına
yönelik olarak Dernekler Kanununda Değişiklik Yapılmasına
Dair 2/450 ve 2/411 sayılı Kanun Tekliflerinin İçişleri
Komisyonuna esas, Anayasa Komisyonuna tali komisyon olarak havale
edildiği görülmektedir. Belirtilen nedenle, bu tekliflerin
diğer uyum kanunlarında olduğu gibi, İçtüzüğün
34 üncü maddesi uyarınca, esas komisyon olarak
Anayasa Komisyonuna havale edilmesi için gereğini arz
ederim.

Saygılarımla.

     Ahmet İyimaya

     Amasya

      Anayasa Komisyonu Başkanı

BAŞKAN - İkinci tezkereyi okutuyorum:

3. - Anayasa Komisyonu Başkanlığının,
Sanayi, Ticaret, Enerji ve Tabiî Kaynaklar, Bilgi ve Teknoloji
Komisyonuna havale edilmiş olan “Kooperatifler Kanununun
92 nci Maddesinde Değişiklik YapılmasıHakkında
(2/454) ve (2/412) Kanun Teklifleri ve (1/521) sayılı
Kanun Tasarısının” Anayasa Komisyonuna
havale edilmesine ilişkin tezkeresi (3/673)

  30.1.1997

Türkiye Büyük Millet Meclisi
Başkanlığına

1995 yılında gerçekleşen
Anayasa değişikliklerinin kanunlara yansıtılması
veya halen yürürlükte olan kanunların sözü
geçen Anayasa değişikliğine aykırı
hükümlerinin uygun hale getirilmesine ilişkin
teklif ve tasarıların esas komisyonunun Anayasa
Komisyonu olduğu düşünülmektedir. 

Meclis Başkanlığının
girişimiyle bütün partilerden oluşan eşit
temsilli uyum komisyonunda da bu görüş hâkim
olmuştur.

Esasen sorun, temelde bir Anayasa ve Anayasaya uygunluğu
sağlama sorunudur. (Anayasa Md.11)

Anayasaya uyum sağlanması amacına
yönelik olarak Kooperatifler Kanununun 92 nci Maddesinde
Değişiklik Yapılması Hakkında 2/454
ve 2/412 sayılı Kanun Teklifleri ve 1/521 sayılı
kanun tasarısının Sanayi, Ticaret, Enerji,
Tabiî Kaynaklar, Bilgi ve Teknoloji Komisyonuna esas, Anayasa
Komisyonuna tali komisyon olarak havale edildiği görülmektedir.
Belirtilen nedenle, bu tekliflerin, diğer uyum kanunlarında
olduğu gibi, İçtüzüğün 34
üncü maddesi uyarınca esas komisyon olarak Anayasa
Komisyonuna havale edilmesi için gereğini arz ederim.

Saygılarımla.

     Ahmet İyimaya

     Amasya

     Anayasa Komisyonu Başkanı

BAŞKAN - Üçüncü tezkereyi
okutuyorum:

4. - Anayasa Komisyonu Başkanlığının,
Sanayi, Ticaret, Enerji ve Tabiî Kaynaklar, Bilgi ve Teknoloji
Komisyonuna havale edilmiş olan “Kamu Kurumu Niteliğindeki
Meslek Kuruluşlarına İlişkin Kanunlarda
Değişiklik YapılmasıHakkındaki
(2/456) ve (2/406) sayılı Kanun Tekliflerinin”
 Anayasa Komisyonuna havale edilmesine ilişkin tezkeresi
(3/674)

     30.1.1997

Türkiye Büyük Millet Meclisi
Başkanlığına

1995 yılında gerçekleşen
Anayasa değişikliklerinin kanunlara yansıtılması
veya halen yürürlükte olan kanunların sözü
geçen Anayasa değişikliğine aykırı
hükümlerinin uygun hale getirilmesine ilişkin
teklif ve tasarıların esas komisyonunun Anayasa
Komisyonu olduğu düşünülmektedir.

Meclis Başkanlığının
girişimiyle bütün partilerden oluşan eşit
temsilli uyum komisyonunda da bu görüş hâkim
olmuştur.

Esasen sorun, temelde bir Anayasa ve Anayasaya uygunluğu
sağlama sorunudur. (Anayasa Md.11)

Anayasaya uyum sağlanması amacına
yönelik olarak Kamu Kurumu Niteliğindeki Meslek Kuruluşlarına
İlişkin Kanunlarda Değişiklik Yapılması
Hakkındaki 2/456 ve 2/406 sayılı Kanun Tekliflerinin
Sanayi, Ticaret, Enerji, Tabiî Kaynaklar, Bilgi ve Teknoloji
Komisyonuna esas, Anayasa Komisyonuna tali komisyon olarak havale
edildiği görülmektedir.

Belirtilen nedenlerle, bu tekliflerin, diğer
uyum kanunlarında olduğu gibi, İçtüzüğün
34 üncü maddesi uyarınca esas komisyon olarak
Anayasa Komisyonuna havale edilmesi için gereğini arz
ederim. 

Saygılarımla.

     Ahmet İyimaya

     Amasya

     Anayasa Komisyonu Başkanı

BAŞKAN - Sayın milletvekilleri, okunmuş
bulunan tezkerelerdeki Anayasa Komisyonunun talepleri, İçişleri
Komisyonu ile Sanayi, Ticaret, Enerji, Tabiî Kaynaklar,
Bilgi ve Teknoloji Komisyonunca da uygun bulunduğundan, İçtüzüğün
34 üncü maddesinin dördüncü fıkrası
uyarınca Başkanlığımızca
yerine getirilmiştir. 

Bilgilerinize sunarım. 

Meclis araştırması önergeleri
vardır; okutup, bilgilerinize sunacağım.

Sayın milletvekilleri, şimdi okutacağım
araştırma önergesi 500 kelimeyi geçtiği
için, 500 kelime olarak düzeltilmiş biçimiyle
okutuyorum:

C)  GENSORU, GENEL GÖRÜŞME, MECLİS
SORUŞTURMASI VE MECLİS ARAŞTIRMASI ÖNERGELERİ

1. - Burdur Milletvekili Kâzım Üstüner
ve 19 arkadaşının, veteriner ilaçları
ile yetiştiricilik ürünlerinin üretim, pazarlama,
güvenli kullanım ve kalıntı sorunlarının
araştırılması amacıyla Meclis
araştırması açılmasına
ilişkin önergesi (10/157)

Türkiye Büyük Millet Meclisi
Başkanlığına

Bilindiği üzere, veteriner ilaçları
ve yetiştiricilik ürünlerinin çağdaş
teknolojilerde bolca üretilerek geniş ölçekte
tüketime sunulması ve güvenli bir biçimde
kullanılması, bir yandan çeşitli üretim
sektörlerini ve diğer yandan da insan, hayvan ve çevre
sağlığını yakından ilgilendiren
evrensel nitelikli sağlık konularından biridir.


Çağımızda veteriner ilaçları
ve yetiştiricilik ürünleri, veteriner hekimliği
sanatının ve bilinçli hayvan yetiştiriciliğinin
en önemli araçlarından biri konumuna gelmiştir.
Artık, ilaçsız hiçbir sağaltım
seçeneği, üretim modeli, sağlıklı,
dengeli ve verimli yetiştiricilik seçeneği düşünülememektedir.
Bu nedenle de, tıpkı insan sağlığı
yönünden olduğu gibi, veteriner ilaçları
da hekimlik mesleğiyle birlikte, hayvan sağlığının
başlıca güvencesi ve verimli hayvancılığın
sigortası olarak kabul edilmektedir. 

Veteriner hekimliği uygulamaları ve hayvan
yetiştiriciliğinde kullanılan veteriner ilaçları
ve bilim ve teknoloji yoğun sanayi ürünleri niteliğindedir.
Dolayısıyla böyle ürünlerin üretiminden
dağıtımına ve tüketimine değin
geçen bütün aşamalarda, önemli boyutlarda
ekonomik kaynak kullanımı, sürekli halde devlet
desteği ve gözetimi, ileri düzeyde bilgi ve beceri
birikimiyle çağdaş teknoloji transferlerini gerektirir.
Belirtilen aşamalarda başgösteren eksiklik veya
yetersizlik durumları, ülkesel ölçekte
ekonomik kayıplar, toplum ve çevre sağlığını
yakından ilgilendiren çok yönlü sorunlara
yol açabilir. 

Ülkemizde veteriner ilaçları ve
yetiştiricilik ürünlerinin, üretim, pazarlama,
güvenli kullanım ve kalıntı sorunları
yönlerinden irdelenebilmesi için Anayasanın
98, İçtüzüğün 104 ve 105 inci
maddeleri gereğince bir Meclis araştırmasının
yapılmasını arz ederiz.

Gerekçeler:

1. Türkiye'de ruhsatlandırılarak
piyasaya sunulmuş olan veteriner ilaçlarının
üretiminden dağıtımına ve tüketimine
değin etkin, dinamik ve devlet kontrolünden söz
etmek oldukça zordur. Ayrıca, Tarım ve Köyişleri
Bakanlığının analiz ve kontrolleri düzenli
olarak yapabilecek tam teşkilatlı laboratuvarları
ve yetişmiş uzman elemanları da bulunmamaktadır.


Ülkemizde veteriner ilaçlarının
tüketimi ve kullanılmasının düzenlenmesiyle
ilgili etkili bir bilimsel ve yasal denetim yoktur.

2. Kalite ve piyasa kontrolüne yönelik
devlet etkinliğinin yetersiz kalması yüzünden,
yurt içinde üretilen ve dışalımla
sağlanan ilaç çeşitlerinin gerçek
kalitesi bilinemediği gibi; bozuk, kalitesiz veya hayvan ve
insan sağlığına aykırı ürünlerin
üretilme riski de oldukça artmaktadır. Bu yüzden
de, bir taraftan tüketici ve hayvan yetiştiricisi aldatılırken,
diğer taraftan ilaç kullanımından beklenilen
sağıtıcı, koruyucu ve verim artırıcı
etkilerin yeterince sağlanamaması nedenleriyle büyük
boyutlarda ekonomik kayıplar kaçınılmaz
olmaktadır.

3. İlaç uygulanan hayvanların
belli bir süre geçmeden veya bekletilmeden kasaplık
olarak kesilmesi ya da böyle hayvanlardan elde edilen et,
süt, yumurta gibi besinler tüketilmektedir.

4. Bugün için ülkemizde, veteriner
ilaçları, hiç bir denetim söz konusu
olmaksızın hayvan yetiştiricilerince rastgele
sağlanarak suiistimal derecesinde tüketilmektedir.

5. İnsan ve hayvan sağlığı
ile çevresel etkileri yönünden son derece etkin
olan veteriner ilaçlarının mutlaka veteriner
hekim reçetesi karşılığında
ve denetiminde, eczaneler ve veteriner hekimlerden sağlanması
gerekirken, bugünkü durumuyla yem satış
bayilerinde, ziraî ilaç satış yerlerinde
ve hatta mahalle ve köy bakkallarında serbestçe
satılabilmektedir.

6. Böylesine başıboş, denetimsiz
bir kullanılma ve tüketimin kaçınılmaz
bir sonucu olarak, her yıl ülkemiz önemli kayba
uğramakta, yaratılan sakıncalı ortam
ve besin kirlenmesi halkın sağlığını
tehlikeye sokmaktadır.

7. Ülkemizde veteriner ilaç fiyatları
üreticimizin alım gücünü zorlayan pahalılığa
ulaştığı dikkate alınmalı;


Veteriner ilaçlarına uygulanan KDV
tamamen kaldırılarak, uygulanılmakta olan
yüzde 20 oranındaki teşvik daha pratik hale
getirilmelidir.

8. Türkiye'de veteriner ilaçlarının
ruhsatlandırılması, üretim, kalite ve
piyasa kontrolü alanlarında gerçek anlamda
bir yetki kargaşası söz konusudur. Dolayısıyla
belirtilen kontrol seçeneklerinde devlet etkinliği
yok denebilecek derecede azalmıştır.

Böylesine bir uygulamanın kaçınılmaz
bir sonucu olarak ülkemizde ilaç ruhsatlandırma
işlemleri oldukça uzamaktadır. Bu durum ise,
bir taraftan ilaç sanayiinde aşırı
masraf ve bıkkınlığa yol açarken,
diğer taraftan, hayvancılık sektörünün
öncelikli gereksinmesi olan daha yeni ve kaliteli ürünlerin
ülkemize girişini geciktirmektedir.

9. Önümüzdeki yıllarda gerek
yerli etken ve yardımcı hammadde üretimi ve
gerekse veteriner hekimliği ve hayvan yetiştiriciliği
uygulama alanlarında gereksinme duyulan ilaç çeşitlerinden
çoğunluğunu üretebilecek şekilde üretim
planlamasının yapılması ve sektöre
yönelik teşvikler ve ithalat kolaylıklarıyla
yatırımların yönlendirilmesi isabetli
bir yaklaşım olacaktır.

10. Tarım ve Köyişleri Bakanlığı
bünyesinde veteriner ilaçları ve yetiştiricilik
ürünleri ile ilgili hizmet birimlerinin bu alandaki
bütün çağdaş gereksinmeleri bütün
yönleriyle karşılayabilecek bir entegrasyon
içinde örgütlenmelidir.

  1. Kâzım Üstüner (Burdur)

  2. Bekir Yurdagül (Kocaeli)

  3. Hasan Gemici (Zonguldak)

  4. Yüksel Aksu (Bursa)

  5. Çetin Bilgir (Kars)

  6. Hilmi Develi (Denizli)

  7. Ali Günay  (Hatay)

  8. Hasan Gülay (Manisa)

  9. Yalçın Gürtan (Samsun)

10. Zerrin Yeniceli (İzmir)

11. Tuncay Karaytuğ (Adana)

12. Halil Çalık  (Kocaeli)

13. Ayhan Gürel (Samsun)

14. Ziya Aktaş  (İstanbul)

15. Erol Karan  (Karabük)

16. Hadi Dilekçi (Kastamonu)

17. Abdülbaki Gökçel (İçel)

18. Ali Rahmi Beyreli (Bursa)

19. Mehmet Cevdet Selvi (İstanbul)

20. Nami Çağan (İstanbul)

BAŞKAN - Bilgilerinize sunulmuştur.

Meclis araştırması önergesi
gündemde yerini alacak ve Meclis araştırması
açılıp açılmaması konusundaki
öngörüşme, sırasında yapılacaktır.

Sayın milletvekilleri, çalışma
süremizin dolmasına 5 dakika vardır; daha okunacak
Meclis araştırması önergeleri var. Şu
an okumaya başlayacağımız önergenin
okunma süresi çalışma süremizi aşarsa,
bu önergenin bitimine kadar çalışma süremizin
uzatılmasını oylarınıza sunuyorum:
Kabul edenler... Kabul etmeyenler... Kabul edilmiştir.

İkinci önergeyi okutuyorum:

2. - İzmir Milletvekili Metin Öney
ve 25 arkadaşının, demiryolu ulaşımının
sorunlarının araştırılarak alınması
gereken tedbirlerin belirlenmesi amacıyla Meclis araştırması
açılmasına ilişkin önergesi (10/158)

Türkiye Büyük Millet Meclisi
Başkanlığına

Ülkemizde demiryollarının içinde
bulunduğu durumun araştırılması,
ihtiyaçların tespiti ve günümüz teknolojisine
uyumu için gerekli çalışmaların
yapılması hususlarında, Anayasamızın
98 inci ve Meclis İçtüzüğümüzün
104 ve 105 inci maddeleri gereğince bir araştırma
açılmasını saygılarımızla
arz ederiz.

  1. Metin Öney  (İzmir)

  2. Lale Aytaman  (Muğla)

  3. Ahmet Alkan  (Konya)

  4. Miraç Akdoğan  (Malatya)

  5. Eyüp Cenap Gülpınar (Şanlıurfa)

  6. Sami Küçükbaşkan  (Antalya)

  7. H. İbrahim Özsoy  (Afyon)

  8. Yaşar Okuyan  (Yalova)

  9. Süleyman Hatinoğlu (Artvin)

10. Avni Kabaoğlu  (Rize)

11. Işın Çelebi  (İzmir)

12. Hayrettin Uzun  (Kocaeli)

13. Emin Kul   (İstanbul)

14. Yusuf Ekinci  (Burdur)

15. Hüsnü Sıvalıoğlu
 (Balıkesir)

16. Ersin Taranoğlu  (Sakarya)

17. Mehmet Sağdıç  (Ankara)

18. Abdulkadir Baş  (Nevşehir)

19. Sümer Oral  (Manisa)

20. Ali Coşkun  (İstanbul)

21. Şerif Bedirhanoğlu  (Van)

22. Edip Safder Gaydalı  (Bitlis)

23. Rasim Zaimoğlu  (Giresun)

24 . Şadan Tuzcu  (İstanbul)

25. Aslan Ali Hatipoğlu  (Amasya)

26. Esat Bütün  (Kahramanmaraş)

Gerekçe:

Cumhuriyetin kuruluş yıllarında,
anayurdu demir ağlarla örmek, ulaşım politikasının
temel hedefi olmuştu. Demiryolu ulaşımını
pazar ekonomileri dışında kalan ülkelerin
tercih ettiği ulaşım biçimi olarak gören
Türkiye, 1950'li yıllarda, temel ulaşım
politikasında radikal bir değişiklik yaparak,
karayolunu temel alan bir ulaşım politikası
izlemeye başlamıştır. Demiryollarını
gözardı eden uygulamaya halen devam edilmektedir.


Dünyaya baktığımızda,
1980'li yılların sonlarına doğru Batı
Avrupa ve Uzakdoğu'nun pazar ekonomisi uygulayan ülkelerinde,
demiryolu ulaşımına verilen önemin, yeniden
ön plana çıktığını
görmekteyiz. Fransa, Japonya, Almanya, İspanya, İtalya,
İsveç gibi ülkelerde, demiryollarını
iyileştirmeye ve karayolu, hatta belirli mesafeye kadar
havayolu ulaşımı ile rekabet edebilir hale
getirmeye yönelik çabalar hız kazanmıştır.
Özellikle, saatte hızları 200 kilometreyi aşan
hızlı tren teknolojisinde önemli gelişmeler
sağlanmıştır. Bahsi geçen ülkelerde
hızlı tren teknolojisine dayalı yeni demiryolu
hatlarının yapılmasını ya da
var olan hatların aynı teknolojiler esas alınarak
yenilenmesini kapsayan projeler birbiri ardına hayata geçirilmektedir.

Günümüzde, doğal çevrenin
korunması hususunda artan toplumsal duyarlılık,
doğal kaynakların sürdürülebilirliği
ve sürdürülebilir hareketlilik arayışları
gibi yeni unsurlar, ulaşım politikalarını
etkiler hale gelmiştir. Araç trafiğindeki tıkanmalar
ve trafik kazalarıyla araçların yarattığı
hava kirliliği ve gürültünün, giderek
büyüyen toplumsal maliyeti, günümüzdeki
ulaşım sistemlerinin, özellikle, karayolu taşımacılığının,
yeniden üzerinde düşünülmesini gerektirmektedir.

Demiryolu ulaşımında yeni teknolojiler
kullanılarak, doğal çevrenin korunması,
gürültü düzeyinin düşürülmesi,
enerji tasarrufu ve gecikmeksizin güvenli bir ulaşım
sağlanması doğrultusunda kaydedilen başarılar,
bu sisteme, karayolu taşımacılığına
göre, belirgin üstünlükler sağlamaktadır.

Avrupa Birliği, yalnızca üye ülkeleri
değil, Orta ve Doğu Avrupa ülkelerini de hesaba katarak,
Avrupa yüksek-hız tren şebekesini kurmaya başlamıştır;
ancak, ülkemizde demiryolları teknolojisinin geliştirilmesi,
mevcut hatların iyileştirilmesi ve yeni hat yapımı
konularında herhangi bir çalışma yapılmamaktadır.
1950'den bu yana ülkemizde yeni demiryolu yapılmadığını
bilmek üzüntü vericidir.

Sonuç olarak, uzun zamandır ihmal edilen
demiryollarının içinde bulunduğu koşulların
araştırılması, ihtiyaçlarının
tespiti ve çağdaş teknolojinin demiryollarımızda
kullanımı için gerekli çalışmaların
başlatılması hususlarında bir Meclis
araştırması açılmasında
zaruret vardır. 

BAŞKAN - Meclis araştırması
önergesi bilgilerinize sunulmuştur.

Önerge gündemde yerini alacak ve Meclis
araştırması açılıp açılmaması
konusundaki öngörüşme, sırasında
yapılacaktır. 

Sayın milletvekilleri, çalışmalarımıza
kaldığımız yerden devam etmek üzere,
saat 19.00'a kadar birleşime ara veriyorum.

Kapanma Saati: 16.02



ÜÇÜNCÜ OTURUM

Açılma Saati: 19.00

BAŞKAN: Başkanvekili Uluç
GÜRKAN

KÂTİP ÜYELER: Ali GÜNAYDIN
(Konya), Kadir BOZKURT (Sinop)



BAŞKAN - Sayın milletvekilleri, Türkiye
Büyük Millet Meclisinin 56 ncı Birleşiminin
Üçüncü Oturumunu açıyorum.


Meclis araştırması önergelerinin
okunmasına kaldığımız yerden devam
ediyoruz. 

Üçüncü önergeyi okutuyorum:

IV. - BAŞKANLIĞIN GENEL KURULA
SUNUŞLARI (Devam)

C)  GENSORU, GENEL GÖRÜŞME, MECLİS
SORUŞTURMASI VE MECLİS ARAŞTIRMASI ÖNERGELERİ
(Devam)

3. - Aydın Milletvekili Yüksel Yalova
ve 29 arkadaşının, iki ABD vatandaşının
Tansu Çiller'in danışmanı sıfatıyla
çalıştırılmasının
hukuka uygun olup olmadığının araştırılması
amacıyla Meclis araştırması açılmasına
ilişkin önergesi (3/159)

Türkiye Büyük Millet Meclisi
Başkanlığına

Eski Başbakan ve Başbakan Yardımcısı-Dışişleri
Bakanı Sayın Tansu Çiller, 1994 yılından
bugüne kadar, Jay Krigel ve Rober Squire adlı iki
Amerika Birleşik Devletleri vatandaşını
danışman sıfatıyla çalıştırmaktadır.


Adı geçen danışmanların
hangi hizmet alanlarında ve hangi hukukî işlemlere
dayanılarak çalıştırıldıkları
bilinmemektedir. Keza ne kadar ücret ödendiği, yapılan
ödemelerin hangi kurum ve/veya kuruluş tarafından
karşılandığı kamuoyunun meçhulüdür.


Oysa, kamu hizmetinin tabi bulunduğu temel kurallar,
hizmet aktinin süresini, koşullarını
ve tarafların karşılıklı yükümlülüklerini
belirlemek olduğu halde, söz konusu danışmanların
istihdamında bu kurallara uyulmadığı
görülmektedir. 

Her iki danışmanın yıllardır
Sayın Tansu  Çiller'e, Dışişleri
Bakanlığının istediği hususlardan
çok, özel işlerinde hizmet vermekte oldukları
herkesin malumudur. İki danışmana, bu hizmetler
karşılığı ödenen para 2 milyon
dolara yakındır. 

Sayın Tansu Çiller, bu yazılı
soruya verdiği cevapta, Müşavir Jay Krigel ile
Türkiye Cumhuriyeti Dışişleri Bakanlığı
arasında imzalanmış sözleşmenin
3 Eylül 1996-31 Aralık 1996 dönemini kapsadığını
ifade etmiş, ödenen miktarı yanıtsız
bırakmış, Rober Squire hakkında en
küçük bir bilgi vermemiş, 1994 ve 1995
yıllarında her iki danışmanın
istihdamını gözardı etmiştir.


Bu durumda, 3 yılı geçen süre
içerisinde her iki danışmana ödenen paranın
kaynağı olarak Tanıtma Fonu, örtülü
ödenek, DYP veya herhangi bir özel şirket akla
gelmektedir. Bir başka mantıkî ihtimal ise,
iki danışmana ödenen ücretin bir danışman
üzerinden ödenmesidir. 

Her halükârda, Sayın Tansu Çiller,
Başbakanlık ve Başbakan Yardımcılığı
döneminde istihdam ettiği iki danışmanla
ilgili hizmetin kapsamı, süresi ve ücrete ilişkin
soruları ısrarla yanıtsız bırakmış,
kamunun bilgi edinme hakkını çiğnemiştir.


Üstlendiği görevlerin gereği olarak,
her türlü devlet sırrına vakıf
bir devlet yöneticisinin, kendisiyle ilgili Amerika Birleşik
Devletleri vatandaşlığı iddialarının
zımmen kabullenmişliği karşısında,
böylesi bir hizmet ilişkisini sürdürmesi
ve devlet imkânlarını kendi menfaatı
doğrultusunda kullanmaya devam etmesi, kamu görevinin
emredici kurallarının ihlali olduğu kadar, Parlamentonun
denetim yetkisinin de gaspı anlamını taşımaktadır.


Kamuoyunda konuya ilişkin yazıların
ve iddiaların yanıtsız bırakılması,
Yüce Parlamentonun işletilen denetim yollarının,
Sayın Tansu Çiller tarafından verilen bilgilerin
eksik ve gerçekdışı bulunması
nedeniyle, devlet eliyle ödenen 230 milyar Türk Lirası
civarında paranın, ancak, daha önemli olarak
hukukî sözleşmedışı fiilî
hizmet ilişkisinin devlet yönetimimiz bakımından
ortaya çıkarabileceği sorunların ve konuların
açıklığa kavuşturulması
için Anayasamızın 98 inci ve İçtüzüğün
104 üncü ve 105 inci maddeleri uyarınca bir Meclis
araştırması açılmasını
arz ve talep ederiz. 

Saygılarımızla. 

  1. Yüksel Yalova (Aydın)

  2. İsmail Durak Ünlü  (Yozgat)

  3. Zeki Çakan  (Bartın)

  4. İbrahim Yılmaz  (Kayseri)

  5. Ünal Yaşar  (Gaziantep)

  6. Yusuf Pamuk  (İstanbul)

  7. Veysel Atasoy  (Zonguldak)

  8. Mehmet Salih Yıldırım 
(Şırnak)

  9. Hüsnü Sıvalıoğlu
 (Balıkesir)

10. Ahmet Alkan  (Konya)

11. Enis Sülün  (Tekirdağ)

12. Nizamettin Sevgili  (Siirt)

13. İbrahim Yazıcı  (Bursa)

14. Rasim Zaimoğlu  (Giresun)

15. Yaşar Topçu  (Sinop)

16. Levent Mıstıkoğlu  (Hatay)

17. Emin Kul  (İstanbul)

18. Nabi Poyraz  (Ordu)

19. Hayrettin Uzun  (Kocaeli)

20. Cemil Çiçek  (Ankara)

21. Nejat Arseven  (Ankara)

22. Halil İbrahim Özsoy  (Afyon)

23. Cemal Özbilen (Kırklareli)

24. Ülkü Güney  (Bayburt)

25. Yaşar Eryılmaz  (Ağrı)

26. Yusuf Namoğlu  (İstanbul)

27. Edip Safder Gaydalı  (Bitlis)

28. Mahmut Oltan Sungurlu (Gümüşhane)

29. Ersin Taranoğlu  (Sakarya)

30. Eyyüp Cenap Gülpınar  (Şanlıurfa)

BAŞKAN - Bilgilerinize sunulmuştur. 

HALİT DUMANKAYA (İstanbul) - Bu önergeye
ben de katılıyorum.

BAŞKAN - Tutanaklara geçti efendim.


Önerge, gündemde yerini alacak ve Meclis
araştırması açılıp açılmaması
konusunda öngörüşme, sırasında
yapılacaktır. 

Türkiye Büyük Millet Meclisi Başkanlığının
bir tezkeresi vardır; okutup, bilgilerinize sunacağım:

B)  TEZKERELER VE ÖNERGELER (Devam)

5. - Kuzey Kıbrıs Türk Cumhuriyetinin
resmî davetine icabet edecek olan, TBMMDışişleri
Komisyonu Başkanı Sedat Aloğlu Başkanlığındaki
parlamento heyetinde yer alacak milletvekillerine ilişkin
Başkanlık tezkeresi (3/675)

 04.02.1997

Türkiye Büyük Millet Meclisi
Genel Kuruluna

Türkiye Büyük Millet Meclisi Dışişleri
Komisyonu Başkanı Sayın Sedat Aloğlu Başkanlığında
12 kişilik bir Parlamento Heyetinin, Kuzey Kıbrıs
Türk Cumhuriyetinin resmî davetine icabet etmesi hususu,
Genel Kurulun 16 Ocak 1997 tarihli ve 47 nci Birleşiminde
kararlaştırılmıştı. 

Türkiye Büyük Millet Meclisinin Dış
İlişkilerinin Düzenlenmesi Hakkındaki
3620 sayılı Kanunun 2 nci maddesi uyarınca
belirlenen Parlamento Heyetimizin isim listesi Genel Kurulun bilgilerine
sunulur. 

  Doç. Dr. Mustafa Kalemli 

  Türkiye Büyük Millet Meclisi Başkanı


 Sayın Sedat Aloğlu  Sayın Cevdet
Akçalı

 İstanbul Adana

 Dışişleri Komisyonu Başkanı
Dışişleri Komisyonu Üyesi

 Sayın Mehmet Sağdıç  Sayın
Hasan Tekin Enerem

 Ankara İstanbul

 Dışişleri Komisyonu Üyesi
Dışişleri Komisyonu Üyesi

 Sayın Cefi Jozef Kamhi Sayın Hüseyin
Kansu

 İstanbu İstanbul

 Dışişleri Komisyonu Üyesi
Dışişleri Komisyonu Üyesi

 Sayın Ercan Karakaş  Sayın Bülent
Tanla

 İstanbul İstanbul

 Dışişleri Komisyonu Üyesi
Dışişleri Komisyonu Üyesi

 Sayın Cemal Özbilen Sayın Abdullah
Gencer

 Kırklareli Konya

 Dışişleri Komisyonu Üyesi
Dışişleri Komisyonu Üyesi

 Sayın Bayram Fırat Dayanıklı
Sayın Enis Sülün

 Tekirdağ Tekirdağ

 Dışişleri Komisyonu Üyesi
Dışişleri Komisyonu Üyesi

BAŞKAN - Bilgilerinize sunulmuştur.

Başkanlığın bir diğer
tezkeresi vardır; okutup, oylarınıza sunacağım:

6. - Gürcistan Parlamentosu Türkiye
Dostluk Grubu Başkanının davatine, Türkiye
Büyük Millet Meclisini temsilen icabet edilmesine ilişkin
Başkanlık tezkeresi (3/676)

6 Şubat 1997

Türkiye Büyük Millet Meclisi
Genel Kuruluna

Gürcistan Parlamentosu Türkiye Dostluk
Grubu Başkanının 1996 yılı içinde
Türkiye Büyük Millet Meclisinden bir Parlamento
Heyetini davetine icabet edilmesi hususu 10.12.1996 tarihinde
ve 29 uncu Birleşimde Genel Kurul tarafından kabul
edilmişti. Anılan davete Parlamento çalışmalarının
yoğunluğu nedeniyle kararlaştırılan
tarihte icabet edilememiştir. Bu kez 24-28 Şubat 1997
tarihleri için davet yenilenmiştir.

Söz konusu davete icabet edilmesi hususu, Türkiye
Büyük Millet Meclisinin Dışilişkilerinin
Düzenlenmesi Hakkındaki 3620 sayılı
Kanunun 6 ncı maddesi uyarınca Genel Kurulun tasviplerine
sunulur.

 Doç.Dr. Mustafa Kalemli

 Türkiye Büyük Millet Meclisi

 Başkanı

BAŞKAN - Oylarınıza sunuyorum:
Kabul edenler... Kabul etmeyenler... Kabul edilmiştir.

Danışma Kurulunun bir önerisi vardır;
okutup, oylarınıza sunacağım:

V. - ÖNERİLER

A)  DANIŞMA KURULU ÖNERİLERİ

1. - (9/2) esas numaralı Meclis Soruşturması
Komisyonunun 149 sıra sayılı raporu ile (9/1)
esas numaralı Meclis Soruşturması Komisyonunun
173 sıra sayılı raporu ve (9/3) esas numaralı
Meclis Soruşturması Komisyonunun 196 sıra
sayılı raporunun, Genel Kurulun 18.2.1997 Salı
günkü birleşiminde görüşülmesine,
çalışma süresine ve sözlü soruların
görüşülmemesine ilişkin Danışma
Kurulu önerisi

No.52            6.2.1997

Danışma Kurulu Önerisi

Gündemin Meclis Soruşturma raporları
kısmının 1 inci sırasında yer
alan Enerji ve Tabiî Kaynaklar eski Bakanı Şinasi
Altıner hakkındaki (9/2) Esas Numaralı Meclis
Soruşturma Komisyonunun 149 sıra sayılı
raporu ve 2 nci sırasında yer alan eski Başbakan
Tansu Çiller hakkındaki (9/1) Esas Numaralı
Meclis Soruşturma Komisyonunun 173 sıra sayılı
raporu ile 3 üncü sırasında yer alan eski
Başbakan Tansu Çiller hakkındaki (9/3) Esas
Numaralı Meclis Soruşturma Komisyonunun 196 sıra
sayılı raporunun görüşmelerinin
Genel Kurulun 18.2.1997 Salı günkü birleşiminde
yapılmasının ve her üç raporun
görüşmelerinin tamamlanmasına kadar çalışma
süresinin uzatılmasının ve bu birleşimde
sözlü soruların görüşülmemesinin
Genel Kurulun onayına sunulması Danışma
Kurulunca uygun görülmüştür.

  Mustafa Kalemli

  Türkiye Büyük Millet Meclisi Başkanı

 Salih Kapusuz Zeki Çakan

 RP Grubu Başkanvekili ANAP Grubu Başkanvekili

 Mehmet Gözlükaya Hikmet Uluğbay

 DYP Grubu Başkanvekili DSP Grubu Başkanvekili

Oya Araslı

CHP Grubu Başkanvekili

(DYP ve ANAP sıralarından “Söz
istiyoruz Sayın Başkan” sesleri)

BAŞKAN - Sayın milletvekilleri, bir
dakika... Bir oylayalım önce... Oylamadan önce
söz isteme konusunda da böyle acele etmeye gerek yok;
çünkü, biliyorsunuz, gündemde basılı.
Yazılı müracaatlar, dolayısıyla,
başından beri kabul ediliyor. Yazılı
müracaat etmiş ve işleme girmiş arkadaşlarımız
var. Altı sayın milletvekiline bu kez söz veriliyor.
Onun için, yazılı müracaatları,
geliş sırasına göre zaten işleme
koyuyorlar. Bu konuda da yazılı müracaatlar
var. 

SAFFET ARIKAN BEDÜK (Ankara) - Şimdiye
kadarki uygulamalarda yapılmaktaydı. 

BAŞKAN - Efendim, bu, soruşturma komisyonu
raporu. Bir farklılık var. Soruşturma açılması
değil. Raporun görüşülmesi ve gündemde
basılı... Müracaatlara daha önceden açılmış
bir olay. Şu an önünüzdeki gündemlerde
basılı olan bir olay bu; yani, şu an, hâlâ,
baştan beri, yazılı müracaatların
kabul edildiği bir süreç...

MEHMET GÖZLÜKAYA (Denizli) - Şu ana
kadar böyle bir uygulamamız yoktu Sayın Başkan.


BAŞKAN - Efendim, uygulama böyle. Siz,
şu an, bu olayı, soruşturma talebinin açılmasıyla
ilgili görüşmedeki usulle bunu karıştırıyorsunuz.

MEHMET GÖZLÜKAYA (Denizli) - Karıştırmıyoruz.
Aynı şekilde iki oylamada da aynı uygulama
yapıldı.

BAŞKAN - Gündemdeki bir konu... Gündemde
basılı efendim. Müracaatlar zaten yapılıyor
şu an. Yazılı yaparsanız sırasında
işleme koyarız. 

SAFFET ARIKAN BEDÜK (Ankara) - Daha yeni okundu.


BAŞKAN - Yani, o yanılgı veya
o eksiklik benim sorunum değil. 

Danışma Kurulu önerisini oylarınıza
sunuyorum: Kabul edenler... Kabul etmeyenler... Kabul edilmiştir.


(ANAP sıralarından “Söz istiyoruz”
sesleri)

ZEKİ ÇAKAN (Bartın) - Yazılı
müracaatlarımız var.

BAŞKAN - Burada söz isteme, yazılı
müracaatlara açık... 

ÜLKÜ GÜNEY (Bayburt) - Onları
okur musunuz Sayın Başkan...

BAŞKAN - Yazılı müracaatları
okumak usulümüz değil; ama, müracaatlar yapılmış.


MEHMET GÖZLÜKAYA (Denizli) - Şu anda
müracaat yapıyoruz.

BAŞKAN - Yapın efendim. 

MUSTAFA CUMHUR ERSÜMER (Çanakkale) -
Sayın Başkan, izin verirseniz bir hususu belirlemek
istiyorum... 

Gündemde basıldığında
görüşme günü belli değil biliyorsunuz.

BAŞKAN - Önemli değil efendim o anlamda.


MUSTAFA CUMHUR ERSÜMER (Çanakkale) -
Bugün, Danışma Kurulu karar aldı...

BAŞKAN -Efendim gündemdeki kanun
tasarı ve teklifleriyle ilgili görüşme
günü belli olmamakla birlikte, şahsî veya
grup adına söz talepleri alınmıyor mu;
alınıyor.

SAFFET ARIKAN BEDÜK (Ankara) - Sayın
Başkan, şimdiye kadarki bütün uygulamalarınızda,
okunduktan sonra, bilgiye sunulduktan sonra, söz hakkı
verdiniz; dolayısıyla, eğer, böyle bir
uygulama olursa ki, örneklerimize bugüne kadar ki uygulamalara...

BAŞKAN - Sayın Bedük, bir şeye
işaret ediyorum. Bazı işlemler var ki, burada
okunup, gündeme girmesini tarihiyle birlikte onaylıyoruz.
Gündeme girdiği için, o zaman, bu Meclis soruşturması
taleplerinde açılmasıyla ilgili önergelerin
görüşülmesinde, buradaki gibi bazı
uygulamalarımız oluyordu, toplu isimleri alıyorduk,
kura çekiyorduk veya tespit edebildiğimiz kadar tespit
ediyorduk; ama, buradaki durum farklı. Meclis Başkanlığınca,
Anayasa gereği dağıtılıp, 7 gün
sonra görüşülme durumunda olup, gündeme
girmiş olan, bu gün de gündemimizde bulunan bu
konu hakkında yazılı müracaatlar alınmaya
başlanmıştı. Şu an, zaten, yazılı
müracaatlar var. Benim yapacağım, burada isimleri
tespit etmek, gerekiyorsa -ki, yersiz bir formalite olacak- orada
tekrar aşağıdan doğru sıraya koymaktır.
Onun için diyorum ki, yazılı müracaat
edin geliş sırasına göre dolsun ve çok
büyük probleme gerek yok. Üç kişi
değil altı sayın milletvekili konuşuyor
bunun üstünde.

SAFFET ARIKAN BEDÜK (Ankara) - Sayın
Başkanım, kaç kişi yazılı
olarak müracaat etmiş?

BAŞKAN - Şu an bilemiyorum; yani, 13.30'dan
beri müracaat yapılıyor. 

ALİ ILIKSOY (Gaziantep) - Söz isteyenleri
okuyun da bilelim Sayın Başkan.

BAŞKAN - Efendim, sırasıyla okuyamam,
söz sırasını bağlamış
oluruz; çünkü, Kanunlar ve Kararlar Dairesinde
de sıraya girmiş müracaatlar var. Tabiî,
aynı soruşturmaya, aynı arkadaşlar müracaat
etmiş.

ZEKİ ÇAKAN (Bartın) - Her birinde
konuşabilirler efendim.

BAŞKAN - Hayır, efendim, numara yazılmış;
mesela Sayın Dumankaya'nın şurada daha önce
de müracaatı vardı, önümüzde
3 tane müracaatı var; hepsi (9/3)'e.

HALİT DUMANKAYA (İstanbul) - Üçü
de birer tane... 

BAŞKAN - Hayır efendim, işte burada.

HALİT DUMANKAYA (İstanbul) - Değiştireyim
onu Sayın Başkan;

BAŞKAN - Ayrıca verin.

HALİT DUMANKAYA (İstanbul) - Geri alayım.

SAFFET ARIKAN BEDÜK (Ankara) - Olmaz efendim.

BAŞKAN - Ben, bunu değiştirmem; bunun
bir tanesini işleme koyarım. Yeni müracaatınız
varsa, onu da işleme koyarım.

Gündemin “Kanun Tasarı ve Teklifleriyle
Komisyonlardan Gelen Diğer İşler” kısmına
geçiyoruz. 

Önce, sırasıyla, yarım
kalan işlerden başlıyoruz.

VI. - KANUN TASARI VE TEKLİFLERİYLE
KOMİSYONLARDAN

GELEN DİĞER İŞLER

1. - 926 Sayılı Türk Silahlı
Kuvvetleri Personel Kanununa Bir Geçici Madde Eklenmesine
İlişkin 488 Sayılı Kanun Hükmünde
Kararname ve Millî Savunma Komisyonu Raporu (1/215) (S.
Sayısı : 23)

BAŞKAN - 926 Sayılı Türk
Silahlı Kuvvetleri Personel Kanununa Bir Geçici
Madde Eklenmesine İlişkin 488 Sayılı
Kanun Hükmünde Kararnameye ilişkin kanun tasarısının
müzakeresine kaldığımız yerden devam
edeceğiz.

Komisyon?.. Yok.

Müzakeresi ertelenmiştir.

2. - Ceza Muhakemeleri Usulü Kanunu, Devlet
Güvenlik Mahkemelerinin Kuruluş ve Yargılama
Usulleri Hakkında Kanun ve Bu Kanunlarda Değişiklik
Yapan 18.11.1992 Tarih ve 3842 Sayılı Kanunda Değişiklik
Yapılmasına Dair Kanun Tasarısı ve
Adalet Komisyonu Raporu (1/543) (S. Sayısı : 175)

BAŞKAN - Ceza Muhakemeleri Usulû Kanunu,
Devlet Güvenlik Mahkemelerinin Kuruluş ve Yargılama
Usulleri Hakkında Kanun ve Bu Kanunlarda Değişiklik
Yapan 18.11.1992 Tarih ve 3842 Sayılı Kanunda Değişiklik
Yapılmasına Dair Kanun Tasarısının
müzakeresine kaldığımız yerden devam
edeceğiz.

Komisyon?.. Yok.

Müzakeresi ertelenmiştir.

3. - Emniyet Teşkilatı Kanununun
Bir Maddesinde Değişiklik Yapılmasına
Dair 490 Sayılı Kanun Hükmünde Kararname
ve İçişleri Komisyonu Raporu (1/217) (S. Sayısı
: 132)

BAŞKAN - Emniyet Teşkilatı Kanununun
Bir Maddesinde Değişiklik Yapılmasına
Dair 490 Sayılı Kanun Hükmünde Kararnameyle
ilgili tasarının müzakeresine başlayacağız.


Komisyon?.. Yok. 

Müzakeresi ertelenmiştir. 

4. - Millî Eğitim Bakanlığının
Teşkilat ve Görevleri Hakkında Kanunun Bir Maddesinde
Değişiklik Yapılmasına İlişkin
492 Sayılı Kanun Hükmünde Kararname ve
Millî Eğitim, Kültür, Gençlik ve Spor
Komisyonu Raporu (1/218) (S. Sayısı : 164)

BAŞKAN - Millî Eğitim Bakanlığının
Teşkilat ve Görevleri Hakkında Kanunun Bir Maddesinde
Değişiklik Yapılmasına İlişkin
492 Sayılı Kanun Hükmünde Kararnameyle
ilgili tasarının müzakeresine başlayacağız.


Komisyon?.. Yok.

Müzakeresi ertelenmiştir. 

5. - Yurt dışında bulunanların
Sosyal Güvenlikleri Hakkında Borçlanma Kanunu
Tasarısı ve Sağlık, Aile, Çalışma
ve Sosyal İşler Komisyonu Raporu (1/569) (S. Sayısı
: 209) (1)

BAŞKAN - Yurtdışında Bulunanların
Sosyal Güvenlikleri Hakkında Borçlanma Kanunu
Tasarısının müzakeresine başlıyoruz.


Komisyon?.. Burada. 

Hükümet?.. Burada. 

ZEKİ ÇAKIROĞLU (Muğla) - Sayın
Başkan, karar yetersayısının aranmasını
istiyoruz. 

BAŞKAN - Raporun okunup okunmaması hususunu
oylayacağım... 

Karar yetersayısının aranmasını
istiyorsunuz öyle mi?

ZEKİ ÇAKIROĞLU (Muğla) - Evet...

BAŞKAN - Sayın milletvekilleri, komisyon
raporunun okunup okunmaması hususunu oylarınıza
sunacağım: Raporun okunmasını kabul edenler...


ZEKİ ÇAKAN (Bartın) - Karar
yetersayısının aranmasını istiyoruz.

 

(1) 209 S. Sayılı Basmayazı
tutanağa eklidir.

MEHMET GÖZLÜKAYA (Denizli) - Olur mu Sayın
Başkan... 

BAŞKAN - Sayalım sayın milletvekilleri...


Raporun okunmasını kabul edenler...
(RP ve DYP sıralarından gürültüler)


Sayacağız efendim. 

Kabul etmeyenler... Karar yetersayısı
yoktur. 

MEHMET GÖZLÜKAYA (Denizli) - Sayın
Başkan, oylamada usulsüzlük oldu; arkadaşlar,
önce, okunmasını kabul ettiler...

BAŞKAN - Sayın Gözlükaya...


SALİH KAPUSUZ (Kayseri) -Sayın
Başkan, şimdi, bu raporun okunması isteniyorsa
okunsun, okunmamasını istiyorlarsa yine okunmasın...


BAŞKAN - Efendim, benim yapacağım
bir şey yok. Karar yetersayısı yok. Meclisimizde
de, sayın milletvekilleri iradelerini beyan ettikleri oyun
rengi konusunda ilk defa değişiklik yapmıyorlar,
daha önce de yaptılar.

SALİH KAPUSUZ (Kayseri) - Hayır...
Hayır... 

Sayın Başkan, benim arz etmek istediğim,
biz, İçtüzüğün...

BAŞKAN - Sayın milletvekilleri, karar
yetersayısı yoktur; yersiz tartışmaya
gerek yok. Ne kadar ara vereyim?

SALİH KAPUSUZ (Kayseri) - Bir şey söyleyeyim
de ondan sonra...

BAŞKAN - Buyurun Sayın Kapusuz.

SALİH KAPUSUZ (Kayseri) - Efendim, burada,
İçtüzüğün arzu ettiği husus,
bu hususun okunup okunmaması konusunda bir kararın
ortaya çıkmasıdır. Şimdi, bu
talep karşısında okunsun deniyorsa okunsun,
okunmaması isteniyorsa okunmasın. Parlamentoda da,
çoğunluk itibariyle, burada uyum var. Şayet bu
konuda, arkadaşlarımızın tutumu ille
bir ara vermeyi gerektiriyorsa, 10 dakika veya 15 dakika verebilirsiniz.


ÜLKÜ GÜNEY (Bayburt) - İçtüzüğü
okumamış...

BAŞKAN - Sayın Kapusuz, Türkiye
Büyük Millet Meclisinde bahsettiğiniz tür oylamalar,
ancak belli çoğunluk aranan oylamalarda geçerli
olabilir; örneğin güven oylamasında, örneğin
bir kişinin Yüce Divana sevkinde; diğer bütün
oylamalarda kabul veya ret diye sorduğumuz için -kabul
edenler etmeyenler- kararın oluşması için
karar yetersayısını aramaya mecburuz.

Sayın milletvekilleri, 19.40'ta toplanmak
üzere, birleşime ara veriyorum.

Kapanma Saati : 19.24

DÖRDÜNCÜ OTURUM

Açılma Saati : 19.40

BAŞKAN : Başkanvekili Uluç
GÜRKAN 

KÂTİP ÜYELER : Ünal
YAŞAR (Gaziantep), Kadir BOZKURT (Sinop)



BAŞKAN - Sayın milletvekilleri, Türkiye
Büyük Millet Meclisinin 56 ncı Birleşiminin
Dördüncü Oturumunu açıyorum. 

VI. - KANUN TASARI VE TEKLİFLERİYLE
KOMİSYONLARDAN

GELEN DİĞER İŞLER
(Devam)

5. - Yurt dışında bulunanların
Sosyal Güvenlikleri Hakkında Borçlanma Kanunu
Tasarısı ve Sağlık, Aile, Çalışma
ve Sosyal İşler Komisyonu Raporu (1/569) (S. Sayısı
: 209) (Devam)

BAŞKAN - Komisyon raporunun okunup okunmaması
hususunu tekrar oylarınıza sunup, karar yetersayısı
arayacağım; ancak, daha önce, bir açıklama
yapmak istiyorum:

Sayın milletvekilleri, gündemimizde basılı
olan Meclis soruşturması  komisyonu raporlarından,
(9/1) esas numaralı Sayın Şinasi Altıner'le
ilgili TEDAŞ'tır.

METİN BOSTANCIOĞLU (Sinop) - (9/2) Sayın
Başkan, yanlış okudunuz.

BAŞKAN - (9/2) esas numaralı, Sayın
Şevket Kazan ve 75 arkadaşının...

ZEKİ ÇAKAN (Bartın) - Sayın
Başkan yanlış okudunuz. 

BAŞKAN - Pardon... Evet, yanlış
okudum, düzeltiyorum. 

3 adet Meclis soruşturması önergesi
var: (9/1), (9/2) ve (9/3). Bunlardan ikisi TEDAŞ, biri
TOFAŞ. 

Bazı arkadaşlarımız, henüz
gündemde yer almadığı, dağıtımının
yapılmadığı halde, Mal Varlığı
Komisyonu ve Civangate diye bilinen Meclis soruşturması
komisyonu raporu üzerinde de yazılı taleplerde
bulundular;  bunları, işleme koyma imkânımız
yok. Dağıtım, yarın 10.30-11.00 dolayında
yapılacak. O saatten sonra, yazılı başvuruları
yapmak mümkün olacak.

Şimdi, komisyon raporunun okunup okunmaması
hususunu oylarınıza sunacağım: Raporun
okunmasını kabul edenler_ Raporun okunmasını
kabul etmeyenler_

Sayın milletvekilleri, karar yetersayısı
yoktur

NİHAT MATKAP (Hatay) - Bir saat ara verelim;
belki gelirler.

BAŞKAN - Sayın milletvekilleri, yoklamada
iki defa çoğunluk bulunmadığında,
biliyorsunuz birleşimi kapatıyoruz; karar yetersayında
farklı uygulamalar söz konusu olmuş. Grupların
görüşünü almak istiyorum.

SALİH KAPUSUZ (Kayseri) - Bir ara verelim,
devam edelim Sayın Başkanım.

ALİ ILIKSOY (Gaziantep) - Kapatalım
Sayın Başkanım.

HİKMET ULUĞBAY (Ankara) - Kapatalım
Sayın Başkan.

SALİH KAPUSUZ (Kayseri) - Hayır efendim,
kapatmak yok; çalışacağız.

BAŞKAN - Bir dakika... 

SAFFET ARIKAN BEDÜK (Ankara) - Sayın
Başkan, çalışmaya devam edelim.

BAŞKAN - Sayın milletvekilleri, lütfen,
bunu, inat haline getirmeyelim. Karar yetersayısını
bulsak bile, zorlukla bulacağız. 

SALİH KAPUSUZ (Kayseri) - Hayır efendim...

BAŞKAN - Muhalefet mensubu sayın gruplar
kapatılmasını istiyorlar.

TURHAN GÜVEN (İçel) - Çalışmak
istemiyorlar.

BAŞKAN - Çalışmak istiyor,
istemiyor diye... Ama, yoklama talebi olabilir.

SALİH KAPUSUZ (Kayseri) - Olabilir efendim.
Olsun...

BAŞKAN - Sayın milletvekilleri...

ALİ ILIKSOY (Gaziantep) - Zaten, yeteri kadar
ara verildi.

BAŞKAN - Bir dakika... Ben, görüşünüze
başvurdum; yani, baskı yapmayın. Arkadaşlarımla
da konuşacağım.

Sayın milletvekilleri, alınan karar
uyarınca, gündemdeki konuları sırasıyla
görüşmek için, 18 Şubat 1997 Salı
günü saat 15.00'te...

SALİH KAPUSUZ (Kayseri) - Sayın Başkan...
Hayır efendim...

BAŞKAN - ...toplanmak üzere birleşimi
kapatıyorum.

Kapanma Saati: 19.46

VII. - SORULAR VE CEVAPLAR

A)  YAZILI SORULAR VE CEVAPLARI

1. - İstanbul Milletvekili Bülent
Akarcalı'nın, bayan öğretmenlerin kıyafetlerine
ilişkin sorusu ve Millî Eğitim Bakanı Mehmet
Sağlam'ın yazılı cevabı (7/1828)

Türkiye Büyük Millet Meclisi
Başkanlığına

Aşağıdaki sorularımın
Millî Eğitim Bakanı Sayın Mehmet Sağlam
tarafından yazılı olarak cevaplandırılmasını
arz ederim.

  Bülent Akarcalı

  İstanbul

1. Bayan öğretmenlerin giyim kuşamlarına
ait özel uygulama var mıdır?

2. Bayan öğretmenlerin kara çarşaf
giymelerine izin verilmiş midir?

3. Ankara Garnizonu'ndaki okula kara çarşaf
giyen bir bayan öğretmenin atandığı
doğru mudur?

4. Doğruysa, bunu kim yapmıştır?

5. Bu, profesyonel bir taktik, provokasyon değil
midir?

6. Bu işin suçluları kimlerdir?

7. Haklarında ne gibi soruşturma başlatılmıştır?



 T.C.

 Millî Eğitim Bakanlığı
6.2.1997

 Araştırma, Planlama ve Koordinasyon
Kurulu Başkanlığı

 Sayı : B.08.0.APK.0.03.01.00-022/384

 Konu : Soru Önergesi

Türkiye Büyük Millet Meclisi
Başkanlığına

İlgi : TBMM Başkanlığının
10.1.1997 tarih ve A.01.GNS.0.10.00.02-7/1828-4777/13313 sayılı
yazısı.

İstanbul Milletvekili Sayın Bülent
Akarcalı'nın “Bayan öğretmenlerin
kıyafetlerine ilişkin” yazılı
soru önergesi incelenmiştir.

Okullarda görevli yönetici ve öğretmenler,
kılık ve kıyafetlerinde 16.7.1982 tarihli
ve 8/5105 sayılı Bakanlar Kurulu Kararı ile
yürürlüğe konulan “Kamu Kurum ve Kuruluşlarında
Çalışan Personelin Kılık ve
Kıyafetine Dair Yönetmelik” esaslarına
uymaktadırlar.

Ankara Garnizonundaki okula çarşaf giyen
bir bayan öğretmen atanmamıştır.

Arz ederim.

  Prof. Dr. Mehmet Sağlam

  Millî Eğitim Bakanı

EK - 2

Türkiye Büyük Millet Meclisi
Başkanlığına

Bilindiği üzere, veteriner ilaçları
ve yetiştiricilik ürünlerinin çağdaş
teknolojilerde bolca üretilerek geniş ölçekte
tüketime sunulması ve güvenli bir biçimde
kullanılması bir yandan çeşitli üretim
sektörlerini ve diğer yandan da insan, hayvan ve çevre
sağlığını yakından ilgilendiren
evrensel nitelikli sağlık konularından biridir.
Halen bütün dünyada güncel sağlık
sorunları kapsamında geniş ölçekte
tartışılan bu konunun ülkemizde gerek
ilgili kamu kuruluşları ve kitle dayanışma
örgütleri ve gerekse kamuoyunca gerektiğince algılandığını
söyleyebilmek oldukça zordur.

Çağımızda veteriner ilaçları
ve yetiştiricilik ürünleri veteriner hekimliği
sanatının ve bilinçli hayvan yetiştiriciliğinin
en önemli araçlardan biri konumuna gelmiştir.
Artık ilaçsız hiç bir sağaltım
seçeneği, üretim modeli, sağlıklı,
dengeli ve verimli yetiştiricilik seçeneği düşünülememektedir.
Bu nedenle de tıpkı insan sağlığı
yönünden olduğu gibi, veteriner ilaçları
da hekimlik  mesleği ile birlikte hayvan sağlığının
başlıca güvencesi ve verimli hayvancılığın
sigortası olarak kabul edilmektedir.

Veteriner hekimliği uygulamaları ve hayvan
yetiştiriciliğinde kullanılan veteriner ilaçları
da bilim ve teknoloji yoğun sanayii ürünleri niteliğindedir.
Dolayısıyla böyle ürünlerin üretiminden
dağıtımına ve tüketimine değin
geçen bütün aşamalarda önemli boyutlarda
ekonomik kaynak kullanımı, sürekli halde devlet
desteği ve gözetimi, ileri düzeyde bilgi ve beceri
birikimi ile çağdaş teknoloji transferlerini
gerektirir. Belirtilen aşamalarda başgösteren
eksiklik veya yetersizlik durumları ülkesel ölçekte
ekonomik kayıplar, toplum ve çevre sağlığını
yakından ilgilendiren çok yönlü sorunlara
yol açabilir.

Belirtilen nedenlerle ileri teknoloji ürünü
halinde hazırlanan veteriner ilaçları yetiştiricilik
ürünleri bilinçli ve sağaltım ilkelerine
uygun bir biçimde kullanılabildiği sürece
öngörülen yararları sağlayabilir. Hatalı,
yanlış ve amaç dışı kullanılması
halinde de insan ve hayvan sağlığını
tehlikeye sokan, önemli ekonomik kayıplara ve çevresel
sorunlara yol açan yaygın ve tehlikeli bir silaha
dönüşebilir. Kaldı ki son yıllarda
yaşanılan hızlı endüstrileşme
ve teknolojik gelişmelerin olumlu bir sonucu olarak aynı
veya farklı ya da kötü amaçlarla kullanılabilecek
ilaç çeşidi ve sayısında katlamalı
artışlar olmuştur. Bu durum da bilinçsiz
ve kontrolsuz ilaç kullanımından doğabilecek
çok yönlü sakınca riskini aynı
ölçüde artırmıştır.

Ülkemizde veteriner ilaçları ve
yetiştiricilik ürünlerinin üretim, pazarlama,
güvenli kullanım ve kalıntı sorunları
yönlerinden irdelenebilmesi için Anayasanın
98 inci İçtüzüğün 104 ve 105
inci Maddeleri gereğince bir Meclis araştırmasının
yapılmasını arz ederiz.

  Kâzım Üstüner

  Burdur

  Ve 19 arkadaşı

GEREKÇELER

1. Türkiye'de ruhsatlandırılarak
piyasaya sunulmuş olan veteriner ilaçlarının
üretiminden dağıtımına ve tüketimine
değin etkin, dinamik ve devlet kontrolünden söz
etmek oldukça zordur. Ayrıca Tarım ve Köyişleri
Bakanlığının analiz ve kontrolleri düzenli
olarak yapabilecek tam teşkilatlı laboratuvarları
ve yetişmiş uzman elemanları da bulunmaktadır.

Ülkemizde veteriner ilaçların
tüketimi ve kullanılmasının düzenlenmesiyle
ilgili etkili bir bilimsel ve yasal denetim yoktur.

Dolayısıyla kaliteli, güvenli
ve etkin ilaç üretimi tümüyle ilaç
sanayicisinin doğruluk anlayışı ve insafına
bırakılmıştır. Yurt içinde
üretimine veya dış alımla sağlanmasına
müsaade edildikten sonra üretimin kalitesini ve piyasa
kontrolünü yapamayan bir başka ülke örneği
göstermek oldukça zordur.

2. Kalite ve piyasa kontrolüne yönelik
devlet etkinliğinin yetersiz kalması yüzünden,
yurt içinde üretilen ve dış alımla
sağlanan ilaç çeşitlerinin gerçek
kalitesi bilinemediği gibi; bozuk, kalitesiz veya hayvan ve
insan sağlığına aykırı ürünlerin
üretilme riski de oldukça artmaktadır. Bu yüzden
de bir taraftan tüketici ve hayvan yetiştiricisi aldatılırken,
diğer taraftan da ilaç kullanımından
beklenilen sağıtıcı, koruyucu ve verim
artırıcı etkilerin yeterince sağlanamaması
nedenleriyle büyük boyutlarda ekonomik kayıplar
kaçınılmaz olmaktadır.

3. İlaç uygulanan hayvanların
belli bir süre geçmeden veya bekletilmeden kasaplık
olarak kesilmesi ya da böyle hayvanlardan elde edilen et,
süt, yumurta gibi besinler tüketilmektedir.

4. Bugün için ülkemizde, veteriner
ilaçları hiç bir denetim söz konusu
olmaksızın hayvan yetiştiricilerince rastgele
sağlanarak suistimal derecesinde tüketilmektedir.

5. İnsan ve hayvan sağlığı
ile çevresel etkileri yönünden son derece etkin
olan veteriner ilaçların mutlaka veteriner hekim
reçetesi karşılığında ve
denetiminde, eczaneler ve veteriner hekimlerden sağlanması
gerekirken, bugünkü durumuyla yem satış
bayilerinde, ziraî ilaç satış yerlerinde
ve hatta mahalle ve köy bakkallarında serbestçe
satılabilmektedir.

6. Böylesine başıboş, denetimsiz
bir kullanılma ve tüketimin kaçınılmaz
bir sonucu olarak, her yıl ülkemiz önemli kayba
uğramakta, yaratılan sakıncalı ortam
ve besin kirlenmesi halkın sağlığını
tehlikeye sokmaktadır.

7. Ülkemizde veteriner ilaç fiyatları
üreticimizin alım gücünü zorlayan pahalılığa
ulaştığı dikkate alınarak; veteriner
ilaç fiyatlarının tespitinde daha gerçekçi
davranılmalıdır.

Veteriner ilaçlarına uygulanan katma
değer vergisi tamamen kaldırılarak uygulanılmakta
olan % 20 oranındaki teşvik daha pratik hale getirilebilir.

8. Türkiye'de veteriner ilaçlarının
ruhsatlandırılması, üretim, kalite ve
piyasa kontrolü alanlarında gerçek anlamda
bir yetki kargaşası söz konusudur. Dolayısıyla
belirtilen kontrol seçeneklerinde devlet etkinliği
yok denebilecek derecede azalmıştır.

Böylesine bir uygulamanın kaçınılmaz
bir sonucu olarak ülkemizde ilaç ruhsatlandırma
işlemleri oldukça uzamaktadır. Bu durum ise
bir taraftan ilaç sanayiinde aşırı
masraf ve bıkkınlığa yol açarken,
diğer taraftan da hayvancılık sektörünün
öncelikli gereksinmesi olan daha yeni ve kaliteli ürünlerin
ülkemize girişini geciktirmektedir.

9. Ülkemiz veteriner ilaçları
sektörü son onbeş yıllık süreçte
ilk kez hazır ürün ihracatı yapabilir
duruma gelmesi takdire şayandır. Önümüzdeki
yıllarda gerek yerli etken ve yardımcı hammadde
üretimi ve gerekse veteriner hekimliği ve hayvan yetiştiriciliği
uygulama alanlarında gereksinme duyulan ilaç çeşitlerinden
çoğunluğunu üretebilecek şekilde üretim
planlamasının yapılması ve sektöre
yönelik teşvikler ve ithalat kolaylıklarıyla
yatırımların yönlendirilmesi isabetli
bir yaklaşım olacaktır.

10. Tarım ve Köyişleri Bakanlığı
bünyesinde veteriner ilaçları ve yetiştiricilik
ürünleri ile ilgili hizmet birimlerinin bu alandaki
bütün çağdaş gereksinmeleri bütün
yönleriyle karşılayabilecek bir entegrasyon
içinde örgütlenmelidir.

Veteriner ilaçları, yetiştiricilik
ve biyoteknoloji ürünlerinin kullanılma seçeneklerine
ve yasal konumlarına göre sınıflandırılmalıdır.

 Kâzım Üstüner Bekir Yurdagül

 Burdur Kocaeli

 Hasan Gemici Yüksel Aksu

 Zonguldak Bursa

 Çetin Bilgir Hilmi Develi

 Kars Denizli

 Ali Günay Hasan Gülay

 Hatay Manisa

 Yalçın Gürtan Zerrin Yeniceli

 Samsun İzmir

 Tuncay Karaytuğ Halil Çalık

 Adana Kocaeli

 Ayhan Gürel Ziya Aktaş

 Samsun İstanbul

 Erol Karan Hadi Dilekçi

 Karabük Kastamonu

 Abdülbaki Gökçel Ali Rahmi Beyreli

 İçel Bursa

 Mehmet Cevdet Selvi Nami Çağan

 İstanbul İstanbul



TUTANAĞIN SONU




















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












