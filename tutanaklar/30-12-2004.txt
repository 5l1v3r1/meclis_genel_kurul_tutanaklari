






DÖNEM: 22





DÖNEM: 22 CİLT: 71 YASAMA
YILI: 3



T. B. M. M.
TUTANAK
DERGİSİ


45 inci
Birleşim
30 Aralık 2004 Perşembe


İ Ç İ N D E K İ L E R
I. -
GEÇEN TUTANAK ÖZETİ
II. - GELEN KÂĞITLAR
III. - ÖNERİLER
A) DANIŞMA KURULU ÖNERİLERİ
1. - Türkiye Büyük Millet Meclisi Genel Kurulunun, 30.12.2004 Perşembe
günü çalışmamasına ilişkin Danışma Kurulu önerisi
IV. - SORULAR VE CEVAPLAR
A) YazIlI
Sorular ve CevaplarI
1. - Mardin Milletvekili Muharrem DOĞAN'ın, TDK'ca iki kelimenin
eşanlamlı olup olmadığı konusunda yapılan araştırma sonuçlarına ilişkin
Başbakandan sorusu ve Devlet Bakanı ve Başbakan Yardımcısı Mehmet Ali ŞAHİN'in
cevabı (7/3110)
* Ek cevap
2. - Antalya Milletvekili Osman ÖZCAN'ın, terör örgütü liderinin
avukatları aracılığıyla örgüt yönetimini sürdürdüğü iddialarına ilişkin
Başbakandan sorusu ve Adalet Bakanı Cemil ÇİÇEK'in cevabı (7/4047)
3. - İstanbul Milletvekili Emin ŞİRİN'in, Şişli Belediye Başkanı
hakkındaki iddialar ile İstanbul Büyükşehir Belediye Başkanının basına yansıyan
bazı açıklamalarına ilişkin sorusu ve İçişleri Bakanı Abdülkadir AKSU'nun
cevabı (7/4200)
4. - Adana Milletvekili Mehmet Ziya YERGÖK'ün, Pozantı-Ulukışla
otoyolunun ne zaman hizmete açılacağına ilişkin sorusu ve Bayındırlık ve İskân
Bakanı Zeki ERGEZEN'in cevabı (7/4308)
5. - İstanbul Milletvekili Halil AKYÜZ'ün, bir yarışma programına ve
yayın ilkelerine ilişkin sorusu ve Devlet Bakanı Beşir ATALAY'ın cevabı
(7/4431)
6. - Sivas Milletvekili Nurettin SÖZEN'in, iş akitleri feshedilen
Div-Han Demir Madeni çalışanlarına ilişkin sorusu ve Devlet Bakanı ve Başbakan
Yardımcısı Mehmet Ali ŞAHİN'in cevabı (7/4441)
7. - Antalya Milletvekili Feridun Fikret BALOĞLU'nun, Başbakanlık
Tanıtma Fonuna ilişkin sorusu ve Devlet Bakanı Beşir ATALAY'ın cevabı (7/4461)
8. - Afyon Milletvekili Halil ÜNLÜTEPE'nin, Ankara'da yayın yapan bir
radyoya RTÜK tarafından verilen uyarı cezasına ilişkin sorusu ve Devlet Bakanı
Beşir ATALAY'ın cevabı (7/4462)
I. - GEÇEN TUTANAK ÖZETİ
TBMM Genel Kurulu saat 14.00'te açılarak yedi oturum yaptı.
Sivas Milletvekili Osman Kılıç, Divriği İlçesinin sorunları ile Divriği
Ulu Cami ve Şifahanesinin durumu ve restorasyon ihtiyacına ilişkin gündemdışı
bir konuşma yaptı.
Malatya Milletvekili Ferit Mevlüt Aslanoğlu'nun, bazı ülkelerin Türk
vatandaşlarına vize uygulamaları ile bu nedenle yaşanan sorunlara ilişkin
gündemdışı konuşmasına, Devlet Bakanı Ali Babacan cevap verdi.
Kütahya Milletvekili Alaettin Güven'in, İstiklal Marşı Şairi Mehmet Âkif
Ersoy'un vefatının 68 inci yıldönümüne ilişkin gündemdışı konuşmasına, Kültür
ve Turizm Bakanı Erkan Mumcu katkıda bulundu.
Avrupa-Akdeniz Parlamenter Asamblesinde, 
Parlamentolararası Birlikte, 
Türkiye Büyük Millet Meclisini temsil edecek grubu oluşturmak üzere
siyasî parti grup başkanlıklarınca aday gösterilen milletvekillerine ilişkin
Başkanlık tezkeresi Genel Kurulun bilgisine sunuldu.
Yolsuzlukla Mücadele Kanunu Tasarısının, 5237 sayılı Türk Ceza Kanunu,
5271 sayılı Ceza Muhakemesi Kanunu ile 5275 sayılı Ceza ve Güvenlik
Tedbirlerinin İnfazı Hakkında Kanun çerçevesinde yeniden değerlendirilerek
gerekli değişikliklerin yapılması amacıyla, İçtüzüğün 75 inci maddesine göre
geri gönderilmesine ilişkin Başbakanlık tezkeresi kabul edildi; gündemde
bulunan tasarının geri verildiği bildirildi.
Başbakan Recep Tayyip Erdoğan'ın Belçika'ya,
Devlet Bakanı Kürşad Tüzmen'in Oman'a,
Yaptıkları resmî ziyaretlere katılacak milletvekillerine ilişkin
Başbakanlık tezkereleri kabul edildi. 
İstanbul Milletvekili Algan Hacaloğlu ve 63 milletvekilinin, İMKB'nin
sekiz yıllık kesintisiz eğitimi desteklemek amacıyla sağladığı kaynakla
gerçekleştirilen okul inşaat ihalelerinde usulsüzlük yaptığı, bu ihalelerle
ilgili yolsuzluk iddialarının tahkikini zamanında yaptırmayarak görevini kötüye
kullandığı ve bu eylemlerinin Türk Ceza Kanununun 366 ve 240 ıncı maddelerine
uyduğu iddiasıyla Millî Eğitim Bakanı Hüseyin Çelik hakkında Anayasanın 100
üncü ve İçtüzüğün 107 nci maddeleri uyarınca bir Meclis soruşturması açılmasına
ilişkin önergesinin (9/11), öngörüşmelerini müteakiben yapılan gizli oylama
sonucunda, kabul edilmediği açıklandı.
İstanbul Milletvekili Algan Hacaloğlu, Millî Eğitim Bakanı Hüseyin
Çelik'in, konuşmasında, farklı görüşleri kendisine atfetmesi nedeniyle bir
açıklamada bulundu.
29.12.2004 tarihli gelen kâğıtlarda yayımlanan 727 sıra sayılı Sosyal
Sigortalar Kanunu, Tarım İşçileri Sosyal Sigortalar Kanunu, Esnaf ve
Sanatkârlar ve Diğer Bağımsız Çalışanlar Sosyal Sigortalar Kurumu Kanunu ile
Tarımda Kendi Adına ve Hesabına Çalışanlar Sosyal Sigortalar Kanunu Kapsamında
Ödenen Gelir ve Aylıklarda 2005 Yılında Yapılacak Artışlar Hakkında Kanun
Tasarısının, 48 saat geçmeden, gündemin "Kanun Tasarı ve Teklifleri ile
Komisyonlardan Gelen Diğer İşler" kısmının 4 üncü sırasına alınmasına ve
bugünkü birleşimde Genel Kurulun çalışma süresinin bu işin bitimine kadar
uzatılmasına ilişkin Danışma Kurulu önerisi kabul edildi.
Gündemin "Kanun Tasarı ve Teklifleri ile Komisyonlardan Gelen Diğer
İşler" kısmının:
1 inci sırasında bulunan, Kamu İhale Kanununa Geçici Madde Eklenmesine
Dair Kanun Teklifinin (2/212) (S. Sayısı: 305) görüşmeleri, daha önce geri
alınan maddelere ilişkin komisyon raporu henüz gelmediğinden,
2 nci sırasında bulunan, Tarım Ürünleri Lisanslı Depoculuk Kanunu
Tasarısının (1/821) (S. Sayısı : 701) görüşmeleri, ilgili Komisyon yetkilileri
Genel Kurulda hazır bulunmadığından,
Ertelendi.
3 üncü sırasında bulunan, Vergi Kanunlarının Yeni Türk Lirasına Uyumu
ile Bazı Kanunlarda Değişiklik Yapılması Hakkında Kanun Tasarısının (1/937) (S.
Sayısı: 725), görüşmelerini müteakiben elektronik cihazla yapılan oylama
sonucunda, 
4 üncü sırasına alınan, Sosyal Sigortalar Kanunu, Tarım İşçileri Sosyal
Sigortalar Kanunu, Esnaf ve Sanatkârlar ve Diğer Bağımsız Çalışanlar Sosyal
Sigortalar Kurumu Kanunu ile Tarımda Kendi Adına ve Hesabına Çalışanlar Sosyal
Sigortalar Kanunu Kapsamında Ödenen Gelir ve Aylıklarda 2005 Yılında Yapılacak
Artışlar Hakkında Kanun Tasarısının (1/942) (S. Sayısı: 727) görüşmelerini
müteakiben, 
Kabul edilip kanunlaştıkları açıklandı.
30 Aralık 2004 Perşembe günü saat 15.00'te toplanmak üzere, birleşime
01.30'da son verildi.
Nevzat Pakdil
Başkanvekili






Ahmet Gökhan Sarıçam 


Yaşar Tüzün










Kırklareli
  


Bilecik 










Kâtip Üye 


Kâtip Üye










Bayram Özcelik


Harun Tüfekci










Burdur


Burdur 










Kâtip Üye 


Kâtip Üye







Türkan Miçooğulları













İzmir













Kâtip
  Üye












 

II. - GELEN KÂĞITLAR  No.: 55
30 Aralık
2004 Perşembe
Rapor
1. - Köy Hizmetleri Genel Müdürlüğü Teşkilât ve
Görevleri Hakkında Kanunda Değişiklik Yapılması ve Köy Hizmetleri Genel
Müdürlüğünün Kaldırılması Hakkında Kanun Tasarısı ve Tarım, Orman ve Köyişleri
ile Plan ve Bütçe Komisyonları Raporları (1/915) (S. Sayısı: 726) (Dağıtma
tarihi: 30.12.2004) (GÜNDEME)
BİRİNCİ
OTURUM
Açılma
Saati:15.06
30 Aralık
2004 Perşembe
BAŞKAN:
Başkanvekili Nevzat PAKDİL
KÂTİP ÜYELER:
Yaşar TÜZÜN (Bilecik), Harun TÜFEKCİ (Konya)
BAŞKAN - Sayın milletvekilleri, Türkiye Büyük Millet
Meclisinin 45 inci Birleşimini
açıyorum.
Toplantı yetersayısı vardır; görüşmelere başlıyoruz.
Başkanlığın Genel Kurula sunuşları vardır.
Danışma Kurulunun bir önerisi vardır; okutup, oylarınıza
sunacağım.
III. - ÖNERİLER
A) DANIŞMA KURULU ÖNERİLERİ
1. - Türkiye Büyük Millet Meclisi Genel
Kurulunun, 30.12.2004 Perşembe günü çalışmamasına ilişkin Danışma Kurulu
önerisi
Danışma Kurulu Önerisi
Türkiye Büyük Millet Meclisinin, 30.12.2004 Perşembe
günü (bugün) çalışmamasının, Genel Kurulun onayına sunulması Danışma Kurulunca
uygun görülmüştür.









Bülent
  Arınç










Türkiye
  Büyük Millet Meclisi










Başkanı







Salih
  Kapusuz


Ali Topuz







AK Parti
  Grubu Başkanvekili


CHP Grubu
  Başkanvekili



BAŞKAN - Sayın milletvekilleri, Danışma Kurulunun
önerisini oylarınıza sunuyorum: Kabul edenler... Kabul etmeyenler... Kabul
edilmiştir.
Sözlü soru önergeleri ile diğer denetim konularını
sırasıyla görüşmek için, 4 Ocak 2005 Salı günü saat 15.00'te toplanmak üzere,
birleşimi kapatıyorum. 
Kapanma
Saati: 15.09



