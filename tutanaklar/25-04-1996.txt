


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















 DÖNEM : 20			 CİLT : 4 		       YASAMA YILI : 1


T. B. M. M.
TUTANAK DERGİSİ

46 ncı Birleşim
25 . 4 . 1996  Perşembe



İ Ç İ N D E K İ L E R
  I. – GEÇEN TUTANAK ÖZETİ
 II. – GELEN KÂĞITLAR
III. – YOKLAMA
IV. – BAŞKANLIĞIN GENEL KURULA SUNUŞLARI
A)  TEZKERELER VE ÖNERGELER
1. – (10/6) Esas Numaralı Meclis Araştırması Komisyonu Başkanlığının, Komisyonun görev 
süresinin uzatılmasına ilişkin tezkeresi (3/246)
V. – GENSORU, GENEL GÖRÜŞME, MECLİS SORUŞTURMASI VE MECLİS 
ARAŞTIRMASI
A)  ÖNGÖRÜŞMELER
1. – Kocaeli Milletvekili Necati Çelik ve 38 arkadaşının, zorunlu tasarruf kesintilerinin 
değerlendirilmesi konusunda Meclis araştırması açılmasına ilişkin önergesi (10/17)
VI. – SORULAR VE CEVAPLAR
A)  YAZILI SORULAR VE CEVAPLARI
1. – İstanbul Milletvekili Halit Dumankaya’nın, Ayşe Balcı’nın özelleştirme kapsamında satın 
aldığı işletmelere ve firmalarına verilen kredilere ilişkin Başbakandan sorusu ve Devlet Bakanı 
Rüşdü Saracoglu’nun yazılı cevabı (7/187)
2. – Elazığ Milletvekili Ahmet Cemil Tunç’un, GAP Bölge Kalkınma İdaresi Teşkilatının bazı 
harcamalarına ilişkin Başbakandan sorusu ve Devlet Bakanı Mehmet Keçeciler’in yazılı cevabı 
(7/384)
3. – Kastamonu Milletvekili Fethi Acar’ın, ithalat ve ihracat miktarlarına ilişkin Başbakandan 
sorusu ve Devlet Bakanı Yaman Törüner’in yazılı cevabı (7/503)
4. – İstanbul Milletvekili Bülent Akarcalı’nın, Diyarbakır içme-suyuna petrol atıklarının 
karıştığı iddiasına ilişkin sorusu ve Çevre Bakanı Mustafa Taşar’ın yazılı cevabı (7/544)

I. – GEÇEN TUTANAK ÖZETİ

TBMM Genel kurulu saat 15.00’te açıldı.
Samsun Milletvekili Ayhan Gürel, Karadenizde 1996 -1997 avlanma sezonunda uygulanacak yasaklarla ilgili, Tarım ve Köyişleri 
Bakanlığının 30/1 numaralı sirkülerine ve Samsunlu balıkçıların bu sirkülerden kaynaklanan sorunlarına;
Bursa Milletvekili Ertuğrul Yalçınbayır, yargı kararıyla kapatılan Orhaneli Termik Santralının yeniden açılmak istenilmesine 
ve açılması halinde muhtemel olumsuz etkilerine;
Zonguldak Milletvekili Tahsin Boray Baycık, Ereğli Demir -Çelik Fabrikaları Genel Müdürünün yönetim uygulamaları ve bu 
uygulamaların yöre halkına etkilerine;
İlişkin gündem dışı birer konuşma yaptılar.
Amerika Birleşik Devletlerine gidecek olan Devlet Bakanı Ufuk Söylemez’e, dönüşüne kadar, Devlet Bakanı Yaman 
Törüner’in,
Suudî Arabistan’a gidecek olan;
Devlet Bakanı Abdülkadir Aksu’ya, dönüşüne kadar, Bayındırlık ve İskân Bakanı Mehmet Keçeciler’in,
Devlet Bakanı Cemil Çiçek’e, dönüşüne kadar, Devlet Bakanı Ali Talip Özdemir’in,
Almanya’ya gidecek olan Dışişleri Bakanı Emre Gönensay’a, dönüşüne kadar, Devlet Bakanı ve Başbakan Yardımcısı Nahit 
Menteşe’nin,
Vekâlet etmelerinin uygun görülmüş olduğuna ilişkin Cumhurbaşkanlığı tezkereleri ile;
İrlanda Meclis Başkanının vaki davetine icabetle bu ülkeyi ziyaret edecek altı kişilik Parlamento Heyetinde yer alacak 
milletvekillerine ilişkin TBMM Başkanlığı tezkeresi;
Genel Kurulun bilgisine sunuldu.
Aydın Milletvekili Ali Rıza Gönül ve 49 arkadaşının, Refah Partisinin Süleyman Mercümek ile bağlantılarının ve maddî 
ilişkilerinin araştırılarak iddia edilen hukuk dışı malî kaynaklarının tespiti amacıyla Meclis araştırması açılmasına ilişkin 
önergesi (10/63) okundu; önergenin gündemdeki yerini alacağı ve öngörüşmesinin, sırasında yapılacağı açıklandı.
Metin Göktepe Cinayetinin Açıklığa Kavuşturulması ve Faillerinin Ortaya Çıkarılması Amacıyla Kurulan (10/3 ve 4) Esas 
Numaralı Meclis Araştırması Komisyonu Başkanlığının, Komisyonun görev süresinin 28.4.1996 tarihinden itibaren 2 ay süreyle 
uzatılmasına ilişkin tezkeresi;
Eski Başbakan Tansu Çiller hakkında Meclis soruşturması açılmasına dair (9/1) ve (9/3) esas numaralı Meclis soruşturması 
önergeleri ile Enerji ve Tabiî Kaynaklar eski Bakanı Şinasi Altıner hakkında Meclis soruşturması açılmasına dair (9/2) esas 
numaralı Meclis soruşturması önergesinin Genel Kurulda yapılacak görüşmelerinde konuşma sürelerinin 20’şer dakika olmasına 
ilişkin Danışma Kurulu önerisi;
Genel Kurul gündeminde yer alan ve bugün görüşülecek olan soruşturma önergelerinin görüşmelerinin tamamlanmasından 
sonra, gündemin “Kanun, Tasarı ve Teklifleriyle Komisyonlardan Gelen Diğer İşler” kısmına geçilmesine ve 3 Sıra Sayılı Kanun 
Tasarısının görüşmelerine başlanmasına; görüşmelerin tamamlanmasına kadar çalışma süresinin uzatılmasına ilişkin DYPve 
ANAP Gruplarının müşterek önerisi;
Kabul edildi.
(10/2) Esas Numaralı Meclis Araştırma Komisyonunda boş bulunan ve DYPGrubuna düşen iki üyeliğe, Batman Milletvekili 
Faris Özdemir ile Isparta Milletvekili Ömer Bilgin seçildiler.
Kocaeli Milletvekili Şevket Kazan ve 75 arkadaşının, Türkiye Elektrik Dağıtım A.Ş.’nin (TEDAŞ) bazı ihalelerinde usulsüzlük 
ve yolsuzluk yapıldığının tespit edilmesine karşın gerekli işlemleri yapmayarak ihalelerin belli firmalara verilmesini sağlamak 
suretiyle devleti zarara uğratarak görevini kötüye kullandığı ve bu eyleminin Türk Ceza Kanunun 240 ıncı maddesine uyduğu 
iddiasıyla eski Başbakan Tansu Çiller ile;
Zonguldak Milletvekili Mümtaz Soysal ve 59 arkadaşının; Türkiye Elektrik Dağıtım A.Ş.’nin (TEDAŞ) bazı ihalelerinde 
usulsüzlük ve yolsuzluk yapıldığının TEDAŞ Teftiş Kurulunca tespit edilmesine karşın ihaleleri iptal etmemek suretiyle devleti 
zarara uğratarak görevini kötüye kullandığı ve bu eyleminin Türk Ceza Kanununun 240 ıncı maddesine uyduğu iddiasıyla Enerji ve 
Tabiî Kaynaklar eski Bakanı Şinasi Altıner;
Haklarında Meclis soruşturması açılmasına ilişkin önergelerin (9/1; 9/2) görüşmeleri tamamlanarak, istem üzerine yapılan 
açık oylamalardan sonra, Meclis soruşturması açılmasının;
Anayasanın 100 üncü maddesine göre kurulacak komisyonların iki aylık çalışma süresinin, komisyonların başkan, 
başkanvekili, sözcü ve kâtip üyelerinin seçiminden itibaren başlamasının;
Kabul edildiği açıklandı.
10.10.1984 Tarihli ve 3056 Sayılı Kanunun Bir Maddesinde Değişiklik Yapılmasına Dair Kanun Tasarısının (1/288) (S. 
Sayısı : 3) müzakereleri, Plan ve Bütçe Komisyonu Başkanının tasarının görüşülmesi için hazır olmadıklarını belirtmesi üzerine, 
ertelendi.
25 Nisan 1996 Perşembe günü saat 15.00’te toplanmak üzere, Birleşime 19.42’de son verildi.

Kamer Genç
Başkanvekili
		Ünal Yaşar		Mustafa Baş
		 Gaziantep		İstanbul
		 Kâtip Üye		Kâtip Üye



II. – GELEN KÂĞITLAR
25 . 4 . 1996  PERŞEMBE
Raporlar
1. – Türkiye Büyük Millet Meclisi Saymanlığının Temmuz, Ağustos ve Eylül 1994 Ayları Hesabına Ait Türkiye Büyük Millet 
Meclisi Hesaplarını İnceleme Komisyonu Raporu (5/2) (S. Sayısı :4)(Dağıtma tarihi : 25.4.1996) (GÜNDEME)
2. – Türkiye Büyük Millet Meclisi Saymanlığının Ekim, Kasım ve Aralık 1994 Ayları Hesabına Ait Türkiye Büyük Millet 
Meclisi Hesaplarını İnceleme Komisyonu Raporu (5/3) (S. Sayısı :5)(Dağıtma tarihi : 25.4.1996) (GÜNDEME)
3. – Türkiye Büyük Millet Meclisi Saymanlığının Ocak, Şubat ve Mart 1995 Ayları Hesabına Ait Türkiye Büyük Millet Meclisi 
Hesaplarını İnceleme Komisyonu Raporu (5/4) (S. Sayısı :6)(Dağıtma tarihi : 25.4.1996) (GÜNDEME)
4. – Türkiye Büyük Millet Meclisi Saymanlığının Nisan, Mayıs ve Haziran 1995 Ayları Hesabına Ait Türkiye Büyük Millet 
Meclisi Hesaplarını İnceleme Komisyonu Raporu (5/5) (S. Sayısı :7)(Dağıtma tarihi : 25.4.1996) (GÜNDEME)
5. – Türkiye Büyük Millet Meclisi Saymanlığının Temmuz, Ağustos ve Eylül 1995 Ayları Hesabına Ait Türkiye Büyük Millet 
Meclisi Hesaplarını İnceleme Komisyonu Raporu (5/6) (S. Sayısı :8)(Dağıtma tarihi : 25.4.1996) (GÜNDEME)
6. – Türkiye Büyük Millet Meclisi Saymanlığının Ekim, Kasım ve Aralık 1995 Ayları Hesabına Ait Türkiye Büyük Millet 
Meclisi Hesaplarını İnceleme Komisyonu Raporu (5/7) (S. Sayısı :9)(Dağıtma tarihi : 25.4.1996) (GÜNDEME)
7. – Türkiye Büyük Millet Meclisi Saymanlığının Ocak, Şubat ve Mart 1996 Ayları Hesabına Ait Türkiye Büyük Millet Meclisi 
Hesaplarını İnceleme Komisyonu Raporu (5/8) (S. Sayısı :10)(Dağıtma tarihi : 25.4.1996) (GÜNDEME)

BİRİNCİ OTURUM
Açılma Saati:15.00
BAŞKAN: Başkanvekili Kamer GENÇ
KATİP ÜYELER: Ünal YAŞAR (Gaziantep), Mustafa BAŞ (İstanbul)


BAŞKAN – Türkiye Büyük Millet Meclisinin  46 ncı Birleşimini açıyorum.
III. – YOKLAMA
BAŞKAN – Ad okunmak suretiyle yoklama yapılacaktır; sayın milletvekillerinin, salonda olduklarını yüksek sesle 
belirtmelerini rica ediyorum.
(Yoklama yapıldı) 
BAŞKAN – Sayın milletvekilleri, toplantı yetersayımız vardır; çalışmalarımıza başlıyoruz. 
Bugün, hiçbir sayın milletvekili gündemdışı söz istemediği için -memlekette işler herhalde çok iyi yürüyor- gündemdışı söz 
vermedik. 
MUKADDER BAŞEĞMEZ (İstanbul) – Sayın Başkan, riyasetinizden şimdi söz isteyebilir miyim? 
BAŞKAN – Olur mu?!. Gündemdışı söz, önceden istenir; bakanlıklara bildirilir, bakanlıklar da, milletvekillerinin...
MUKADDER BAŞEĞMEZ (İstanbul) – Sayın Başkan, bakanlıklarla ilgili değil...
BAŞKAN – Efendim, olmaz... Rica ederim... Usulde... 
MUKADDER BAŞEĞMEZ (İstanbul) – Sayın Başkan, Cevher Dudayev'in şehadetiyle ilgili... 
BAŞKAN – Efendim, rica ediyorum... Yok... Gündemdışı sözü önceden istemek lazım, siz de iyi biliyorsunuz. 
Bu itibarla, gündemin "Başkanlığın Genel Kurula Sunuşları" bölümüne geçiyoruz. 
(10/6) esas numaralı Meclis Araştırma Komisyonu Başkanlığının, Komisyonun çalışma süresinin uzatılmasına dair bir 
tezkeresi vardır; okutup, oylarınıza sunacağım:

IV. – BAŞKANLIĞIN GENEL KURULA SUNUŞLARI
A)  TEZKERELER VE ÖNERGELER
1. – (10/6) Esas Numaralı Meclis Araştırması Komisyonu Başkanlığının, Komisyonun görev süresinin uzatılmasına ilişkin 
tezkeresi (3/246)
Türkiye Büyük Millet Meclisi Başkanlığına
Toprak Mahsulleri Ofisi Genel Müdürlüğündeki Usulsüzlük ve Yolsuzluk İddialarını Araştırarak Alınması Gereken Tedbirleri 
Belirlemek Amacıyla kurulan Meclis Araştırması Komisyonumuz, Başkanlık Divanı seçimini müteakip Toprak Mahsulleriyle ilgili 
çalışmalarını, çeşitli belgeleri inceleyerek sürdürmektedir. 
Bilindiği üzere, Komisyonumuz, belgeler üzerinde inceleme yapmak üzere, çeşitli kurumlardan tarafsız uzmanların 
görevlendirilmesini Başkanlığınızdan talep etmiştir. 
Komisyonumuz görevlendirilecek uzmanların belgeler üzerinde inceleme yapabilmesi ve raporunu Türkiye Büyük Millet Meclisi 
Genel Kuruluna sunabilmesi amacıyla, görev süremizin 2.5.1996 tarihinden itibaren bir ay daha uzatılmasını kararlaştırmıştır. 
Gereğini takdir ve tensiplerinize arz ederim. 
Saygılarımla
					Erkan Kemaloğlu
					Muş 
					Komisyon Başkanı 
BAŞKAN – Oylarınıza sunuyorum: Kabul edenler... Etmeyenler... Kabul edilmiştir. 
Böylece (10/6) esas numaralı Meclis Araştırma Komisyonu Başkanlığının, çalışma süresinin bir ay uzatılmasına ilişkin 
önerisi kabul edilmiştir. 
Yalnız, bu araştırma komisyonu başkanlarına bir tavsiyem var: -geçen sene de hep böyle uzattılar- Lütfen, aldıkları görevleri, 
Yüce Kurulca verilen süre içinde tamamlasınlar; ikidebir Meclisin karşısına süre uzatımı isteğiyle gelmesinler. 
AHMET UYANIK (Çankırı) – Sayın Başkan dörtbuçuk sene uğraşmışlar, bitirememişler; biz mi bitireceğiz? 
BAŞKAN – Hayır efendim, bakarsınız, bunlar, Yüce Kurulda reddedilebilir. Yeni yeni gelmeye başladı; bu sürenin en süratli 
şekilde kullanılması gerekir. 
Gündemin "Genel Görüşme ve Meclis Araştırması Yapılmasına Dair Öngörüşmeler" kısmına geçiyoruz. 
V. – GENSORU, GENEL GÖRÜŞME, MECLİS SORUŞTURMASI VE 
MECLİS ARAŞTIRMASI
A) ÖNGÖRÜŞMELER
1. – Kocaeli Milletvekili Necati Çelik ve 38 arkadaşının, zorunlu tasarruf kesintilerinin değerlendirilmesi konusunda Meclis 
araştırması açılmasına ilişkin önergesi (10/17)
BAŞKAN – Kocaeli Milletvekili Necati Çelik ve 38 arkadaşının zorunlu tasarruf kesintilerinin değerlendirilmesi konusunda 
Anayasanın 98 inci, İçtüzüğün 102 ve 103 üncü maddeleri uyarınca bir Meclis araştırması açılmasına ilişkin önergenin 
öngörüşmesine başlıyacağız. 
HACI FİLİZ (Kırıkkale) – Sayın Başkan, Hükümet yok. 
BAŞKAN –Efendim, Hükümet geçen birleşimde de yoktu. Biliyorsunuz, hükümet olmadığı zaman, görüşmeler bir defaya 
mahsus olmak üzere ertelenir. Hükümet de geçen birleşimde olmadığı için, önergenin öngörüşmesi ertelenmişti. Bu defa, Hükümet 
olmadan da görüşebiliriz. Eğer, gruplar bu önergenin görüşülmesine hazır değilse... 
MUSTAFA CUMHUR ERSÜMER (Çanakkale) – Grup başkanvekilleriyle görüşelim Sayın Başkan. 
BAŞKAN – O zaman, sizi biraz bekleyelim.
MEHMET CAVİT KAVAK (İstanbul) – Sayın Başkan, buyurun, devam edelim.
BAŞKAN – Efendim, grupların cevabını bekliyoruz; hazırlar mı değilller mi; o yönden. 
MEHMET CAVİT KAVAK (İstanbul) – Sayın Başkan, biz hazırız. 
BAŞKAN – Evet, gündemde bulunan araştırma önergelerinin görüşülmesi konusunda anlaşılan gruplar hazır değiller.
"Kanun Tasarı ve Teklifleriyle Komisyonlardan Gelen Diğer İşler" bölümünde bir maddelik bir kanun tasarısı var. Eğer, 
isterseniz... 
EDİP SAFDER GAYDALI (Bitlis) – Hükümet yok. 
BAŞKAN – Efendim, tabiî, Hükümeti bulursak, onu da görüşebiliriz. 
Efendim, gruplar hazır mı?
MUSTAFA CUMHUR ERSÜMER (Çanakkale) – Hazır değiliz efendim. 
BAŞKAN – Gruplar hazır olmayınca, önergeyi görüşme imkânımız yok; gündemin "Kanun Teklif ve Tasarılarıyla 
Komisyonlardan Gelen Diğer İşler" bölümüne geçmemiz de, bu durumda mümkün değil. 
Değerli milletvekilleri, biliyorsunuz, Kurban Bayramına giriyoruz. Bayramlar, insanların barışması, barış ortamının 
sağlanması için önemli günlerdir. Kurban Bayramının, tüm insanlığa, tüm Müslümanlara, tüm halkımıza, insanlarımıza, barış, 
sağlık, huzur getirmesini diliyorum. (Alkışlar) Bütün vatandaşlarımızın ve sayın milletvekillerinin Kurban Bayramını kutluyorum. 
İnşallah, Kurban Bayramında tatile giden insanlarımız, trafik kurallarına riayet ederler ve hiçbir vatandaşımızın kanı 
dökülmeden, sağlıklı bir bayram seyahati yapmak suretiyle dönebilirler. 
Bu itibarla, bütün milletvekilleri ve vatandaşlarıma nice nice kurban bayramları diliyorum. 
Gündemde yer alan konuların görüşülmesine gruplar muvafakat etmediklerinden, gündemde yer alacak işleri görüşmek için, 2 
Mayıs 1996 Perşembe Günü saat 15.00'te toplanmak üzere, birleşimi kapatıyorum. 
Kapanma Saati: 15.35


VI. – SORULAR VE CEVAPLAR
A) YAZILI SORULAR VE CEVAPLARI
1. – İstanbul Milletvekili Halit Dumankaya’nın, Ayşe Balcı’nın özelleştirme kapsamında satın aldığı işletmelere ve 
firmalarına verilen kredilere ilişkin Başbakandan sorusu ve Devlet Bakanı Rüşdü Saracoglu’nun yazılı cevabı (7/187)
Türkiye Büyük Millet Meclisi Başkanlığına
Aşağıdaki sorularımın Başbakan Sayın Tansu Çiller tarafından yazılı olarak cevaplandırılmasına delaletlerinizi arz ederim.
Saygılarımla.		Halit Dumankaya
		İstanbul
Özelleştirme kraliçesi ilan edilen Ayşe Balcı birçok fabrikayı özelleştirme çerçevesinde aldığı, basın medyada özelleştirme 
şampiyonu ilan edildiği malumlarımızdır.
Soru 1. Ayşe Balcı hangi işletmeleri almıştır? Bu işletmelerin hangileri çalışmaktadır?
Soru 2. Ayşe Balcı’ya ait Baykım Boya adlı Şirkete Türkiye Kalkınma Bankası ne kadar kredi vermiştir, Verilen kredi 
ödenmekte midir? Verilen kredi için teminat olarak ne alındı? Şu andaki ödenmeyen borç miktarı nedir?
Soru 3. Diğer kamu bankalarından Ayşe Balcı ile ilgili şirketlere kredi verilmiş midir? Verilmiş ise hangi kamu bankalarından 
verilmiştir? Takipteki krediler var mıdır? Varsa miktarı nedir? Teminat olarak ne alınmıştır?
Soru 4. Ayşe Balcı’nın devir aldığı kamu işletmeleri ile ilgili taksitlerini ödemekte midir? Ödenmeyen taksitler ne kadardır?
Soru 5. Ayşe Balcı’ya ait Yıfaş Firmasına Türkiye Kalkınma Bankasınca kredi verilmiş midir? Verilmiş ise miktarı 
nedir?Teminat olarak ne alınmıştır? Şu andaki borç miktarı nedir?Kredi verilişinde usulsüzlük var mıdır? Varsa ilgililer hakkında 
ne gibi işlemler yapılmaktadır?
	T.C.
	Devlet Bakanlığı	24.4.1996
	Sayı : B.02.0.002/382
Türkiye Büyük Millet Meclisi Başkanlığına
İlgi : TBMM Başkanlığının 15.2.1996 gün ve A.01.0.GNS.0.10.00.02-7/187-269 sayılı yazısı.
İstanbul Milletvekili Sayın Halit Dumankaya’nın Sayın Başbakanımıza tevcih ettiği ilgi yazı ekinde alınan yazılı soru 
önergesinde yer alan sorularla ilgili olarak hazırlanan cevap ekte sunulmuştur.
Bilgilerinizi ve gereğini arz ederim.	Dr. Rüşdü Saracoglu
		Devlet Bakanı
	T.C.
	Başbakanlık
	Özelleştirme İdaresi Başkanlığı	22.4.1996
	Sayı : B.02.1.ÖİB.0.65.00.00/2833
Konu : Önerge
Devlet Bakanlığına
(Sayın Dr. Rüşdü Saracoglu)
İlgi : Devlet Bakanlığı Özel Kalem Müdürlüğü’nün 19.3.1996 gün ve 049 sayılı yazısı.
İstanbul Milletvekili Sayın Halit Dumankaya tarafından Sayın Başbakan’a tevcih edilen 7/187-269 esas sayılı yazılı soru 
önergesine verilen cevap aşağıdadır.
Özelleştirme kraliçesi ilan edilen Ayşe Balcı birçok fabrikayı özelleştirme çerçevesinde aldığı, basın ve medyada özelleştirme 
şampiyonu ilan edildiği malumlarınızdır.
Soru 1. Ayşe Balcı hangi işletmeleri almıştır? Bu işletmelerin hangileri çalışmaktadır?
Cevap 1. Türkiye Kalkınma Bankası ile Kamu Ortaklığı idaresi’nin birlikte ortak oldukları Yeşilyurt Tekstil Sanayi ve Ticaret 
A.Ş. (YİFAŞ)’nin İdare ve banka hisseleri Türkiye Kalkınma Bankası ile Ayşe Balcı arasında aktedilen 2.2.1993 tarihli satış 
sözleşmesi ile satılmıştır.
Özelleştirme İdaresi Başkanlığı ile Ayşe Balcı arasında 24.2.1994 tarihinde akdedilen Hisse Satış Sözleşmesi ile de, 
İdaremizin Güneysu A.Ş.’ndeki % 67.31 oranındaki 1 400 000 000.-TL. nominal değerindeki hissesi, İdaremiz tarafından şirkete 
aktarılan 4 675 000 000.-TL. tutarı da kapsayacak şekilde 6 000 000 000.-TL. karşılığında peşin olarak satılmıştır. Ayşe 
Balcı’nın bu satıştan dolayı bir borcu yoktur.
Soru 2. Ayşe Balcı’ya ait Baykım Boya adlı Şirkete Türkiye Kalkınma Bankası ne kadar kredi vermiştir, Verilen kredi 
ödenmekte midir? Verilen kredi için teminat olarak ne alındı? Şu andaki ödenmeyen borç miktarı nedir?
Cevap 2. Önergede yer alan soru, Özelleştirme İdaresi Başkanlığı’nın görev alanına girmemektedir.
Soru 3. Diğer kamu bankalarından Ayşe Balcı ile ilgili şirketlere kredi verilmiş midir? Verilmiş ise hangi kamu bankalarından 
verilmiştir? Takipteki krediler var mıdır? Varsa miktarı nedir? Teminat olarak ne alınmıştır?
Cevap 3. Önergede yer alan soru, Özelleştirme İdaresi Başkanlığı’nın görev alanına girmemektedir.
Soru 4. Ayşe Balcı’nın devir aldığı kamu işletmeleri ile ilgili taksitlerini ödemekte midir? Ödenmeyen taksitler ne kadardır?
Cevap 4. Türkiye Kalkınma Bankası ile Kamu Ortaklığı İdaresi’nin birlikte ortak oldukları Yeşilyurt Tekstil Sanayi ve Ticaret 
A.Ş. (YİFAŞ)’nin nominal değeri 3 287 179 000.-TL. olan İdare ve banka hisseleri Türkiye Kalkınma Bankası ile Ayşe Balcı 
arasında 2.2.1993 tarihinde akdedilen Satış Sözleşmesi ile 3 313 479 432.-TL.’ye satılmıştır. Bu satış sözleşmesine göre, nominal 
değeri 2 500 000 000.-TL. olan İdare hisseleri 2 520 000 000 TL.’ye satılmıştır. Kamu Ortaklığı İdaresinin alacağı olan 2 520 
000 000.-TL.’nin bugüne kadar 1 517 000 000.-TL.’sı tahsil edilmiştir. Geriye kalan 1 003 000 000.-TL. ise henüz ödenmemiştir. 
Ödenmeyen bu meblağ, Kamu Ortaklığı Fonu’nun Hazine Müsteşarlığı’na devri için düzenlenen protokol çerçevesinde 
Özelleştirme İdaresi Başkanlığı’na devredilmiştir.
Soru 5. Ayşe Balcı’ya ait Yıfaş Firmasına Türkiye Kalkınma Bankasınca kredi verilmiş midir? Verilmiş ise miktarı 
nedir?Teminat olarak ne alın mıştır? Şu andaki borç miktarı nedir?Kredi verilişinde usulsüzlük var mıdır? Varsa ilgililer hakkında 
ne gibi işlemler yapılmaktadır?
Cevap 5. Önergede yer alan soru, Özelleştirme İdaresi Başkanlığı’nın görev alanına girmemektedir.
Bilgilerinize arz ederim.		Uğur Bayar
		Başkan V.
2. – Elazığ Milletvekili Ahmet Cemil Tunç’un, GAP Bölge Kalkınma İdaresi Teşkilatının bazı harcamalarına ilişkin 
Başbakandan sorusu ve Devlet Bakanı Mehmet Keçeciler’in yazılı cevabı (7/384)
Türkiye Büyük Millet Meclisi Başkanlığına
Aşağıdaki sorularımın Sayın Başbakan tarafından yazılı olarak cevaplandırılmasına delaletinizi saygılarımla arz ederim.
		Ahmet Cemil Tunç
		Elazığ
Sorular :
1. GAP Bölge Kalkınma İdaresi Teşkilatına 1994-1995 yıllarında reklam gideri olarak ne kadar harcama yapılmıştır?
2. GAP Bölge Kalkınma İdaresi Teşkilatına 1994-1995 yıllarında temsil ve ağırlama gideri olarak ne kadar harcama 
yapılmıştır?
3. GAP Bölge Kalkınma İdaresi Teşkilatına 1994-1995 yıllarında ne kadar demirbaş eşya alımı yapılmıştır?
4. GAP Bölge Kalkınma İdaresi Teşkilatına 1994-1995 yıllarında binek aracı olarak ne kadar taşıt alınmış, ne kadar ödeme 
yapılmıştır?
5. GAP Bölge Kalkınma İdaresi Teşkilatına 1994-1995 yıllarında Yönetim ve Denetim Kurulu üyelerine ödenen ücret ve 
harcırah ne kadardır?
	T.C.
	Devlet Bakanlığı	24.4.1996
	Sayı : B.02.0.004/0411
Türkiye Büyük Millet Meclisi Başkanlığına
Elazığ Milletvekili Sayın Ahmet Cemil Tunç tarafından Sayın Başbakanımıza tevcih edilen yazılı soru önergesi ile ilgili 
cevaplar aşağıda belirtilmiştir.
1. GAP Bölge Kalkınma İdaresi Teşkilatına 1994-1995 yıllarında reklam gideri olarak harcaması yoktur.
2. GAP Bölge Kalkınma İdaresi Teşkilatına 1994-1995 yıllarında temsil ve ağırlama gideri harcaması;
1994 yılı için : 1 258 609 600.-
1995 yılı için : 2 869 632 100.- TL.’dır.
3. GAP Bölge Kalkınma İdaresi Teşkilatına 1994-1995 yıllarında ne kadar demirbaş eşya alımı harcaması;
1994 yılı için :    712 472 700.-
1995 yılı için : 1 264 355 900.-TL.’dır.
4. GAP Bölge Kalkınma İdaresi Teşkilatına 1994-1995 yıllarında binek aracı satın alınmamıştır.
5. GAP Bölge Kalkınma İdaresi Teşkilatına 1994-1995 yıllarında Yönetim ve Denetim Kurulu üyelerine ücret ve harcırah 
ödemesi yoktur.
Bilgilerinize saygılarımla arz ederim.	Mehmet Keçeciler
		Devlet Bakanı V.
3. – Kastamonu Milletvekili Fethi Acar’ın, ithalat ve ihracat miktarlarına ilişkin Başbakandan sorusu ve Devlet Bakanı Yaman 
Törüner’in yazılı cevabı (7/503)
Türkiye Büyük Millet Meclisi Başkanlığına
Aşağıdaki sorularımın Başbakan Sayın Mesut Yılmaz tarafından yazılı olarak cevaplandırılmasını saygılarımla arz ederim. 
	20.3.1996
		Fethi Acar
		Kastamonu
1. 1994 ve 1995 yıllarına göre ayrı ayrı olarak ihracat miktarımız nedir, hangi ülkelere ne miktarda ihracat yapılmıştır?
2. Yine 1994 ve 1995 yıllarında ithalat miktarları nedir ve hangi ülkelere ağırlıklı ithalat yapılmaktadır?
3. Son iki yılda ihracatımızın arttığı ürünler ve ülkeler hangileridir?
	T.C.
	Devlet Bakanlığı	25.4.1996
	Sayı : B.02.0.007/1-27.6-00266
Türkiye Büyük Millet Meclisi Başkanlığına
İlgi : Türkiye Büyük Millet Meclisi Başkanlığı’nın 1.4.1996 tarihli ve A.01.0.GNS.0.10.00.02-
7/503-929/2309 sayılı yazısı.
Kastamonu Milletvekili Fethi Acar’ın Sayın Başbakan’ımıza tevcih ettiği ve tarafımdan cevaplandırılması tensip edilen 7/503 
esas no’lu yazılı soru önergesine ilişkin cevaplar ekte sunulmuştur.
Bilgilerinize saygılarımla arz ederim.	Yaman Törüner
		 Devlet Bakanı




4. – İstanbul Milletvekili Bülent Akarcalı’nın, Diyarbakır içme-suyuna petrol atıklarının karıştığı iddiasına ilişkin sorusu ve 
Çevre Bakanı Mustafa Taşar’ın yazılı cevabı (7/544)
Türkiye Büyük Millet Meclisi Başkanlığına
Aşağıdaki sorularımın Çevre Bakanı Sayın Mustafa Taşar tarafından yazılı olarak cevaplandırılmasını rica ederim.
		29.3.1996
		Bülent Akarcalı
		İstanbul
İngiliz Gazetesi “The Guardian”da yer alan bir habere dayanarak, Türk basınına yansıyan ve Shell şirketinin iç yazışmalarının 
ele geçirilmesi ile ortaya atılan; Diyarbakır içme suyunun bölgede faaliyet gösteren Shell şirketinin petrol artıklarıyla zehirlendiği 
iddiası ile ilgili olarak;
1. İki Milyon kişiye içme suyu sağlayan kaynağın sağlık koşullarına uygunluğu konusunda, Bakanlığınız hangi tedbirleri 
alacaktır?
2. Shell şirketi hakkında ne gibi idari ve hukukî işlem yapılacaktır?
3. Benzer durumların başka bölgelerde olup olmadığını araştırma ve öğrenme imkânı var mıdır?
	T.C.
	Çevre Bakanlığı	22.4.1996
	Çevre Kirliliğini Önleme ve Kontrol Genel Müdürlüğü
	Sayı : B190ÇKÖ0080001/981-2333
Konu : Diyarbakır içme suyuna petrol atıkları karışması
Türkiye Büyük Millet Meclisi Başkanlığına
İlgi : 8.4.1996 tarih ve A.01.0.GNS.0.10.00.02-7/544-1072/2769 sayılı yazınız.
İstanbul Milletvekili Sayın Bülent Akarcalı’ya ait ilgi yazı ekinde gönderilen yazılı soru önergesinin cevabı yazımız ekinde 
sunulmaktadır.
Arz ederim.		Mustafa R. Taşar
		Çevre Bakanı
Cevaplar
1. Diyarbakır yöresinde çalışmalarını sürdüren NV Turkse Shell Firmasının petrol üretim faaliyetleri sırasında Diyarbakır’ın 
içme suyu ihtayacının % 10’nun karşılandığı Midyat akiferini ve DSİ Genel Müdürlüğünce içme suyu kaynağı olarak 
kullanılması planlanan Devegeçidi Baraj gölünü kirlettiği iddiaları üzerine, Bakanlığımızca yerinde yapılan inceleme ve 
değerlendirmeyi müteakip, Bakanlığımız koordinatörlüğünde konu ile ilgili kurum ve kuruluşlar olan DSİ Genel Müdürlüğü, Petrol 
İşleri Genel Müdürlüğü ve ODTÜ-Petrol Mühendisliği Bölümü ile bir dizi toplantılar yapılmış olup, bu konuda yapılması gereken 
kısa-orta ve uzun vadeli çalışmalar belirlenmiş ve alınması gereken tedbirler bir yazı ile Shell Firmasına bildirilmiştir. Ayrıca konu 
Diyarbakır Valiliği, DSİ Genel Müdürlüğü ve DSİ Bölge Müdürlüğü’ne bildirilerek çalışmaların takibi ve Bakanlığımıza bilgi 
verilmesi talep edilmiştir.
Bunların yanısıra bölgede yeraltı suyu kirlenmesi, toprak kirliliği ve Devgeçidi baraj gölündeki mevcut kirlilik durumunun 
araştırılması ve bu araştırma doğrultusunda alınması gereken uzun vadeli tedbirlerin belirlenmesi amacıyla bir poje çalışması 
yapılmasına karar verilmiştir.
Çalışma konusu Bakanlığımızca belirlenmekte olup, maliyeti Shell tarafından karşılanacaktır. Ayrıca söz konusu baraj 
gölünün işletme sorumluluğu DSİ Genel Müdürlüğünde olduğu için analiz edilecek su numuneleri DSİ Bölge Müdürlüğünce 
alınmış olup, analizler devam etmektedir.
2. Mevcut kirliliğin tespitine yönelik projenin tamamlanması sonucu, yeraltı suyunda, toprakta ve/veya Devegeçidi barajında 
Shell’in kirlettiğine dair sonuç alınması durumunda Petrol Kanunu ve 2872 Sayılı Çevre Kanunu doğrultusunda gerekli yasal 
işlemler uygulanacaktır.
3. Petrol İşleri Genel Müdürlüğünce, 2872 Sayılı Çevre Kanunu da gözönüne alınarak hazırlanan “Karada Petrol Sondajları 
ve Üretim Faaliyetlerinden Kaynaklanan Kirliliğin Kontrolüyle İlgili Tamim”, 1.1.1996 tarihinde yürürlüğe girmiştir. Petrol İşleri 
Genel Müdürlüğünden sözkonusu tamim doğrultusunda ilgili şirketlerin gerekli tedbirleri almaları ve sonucundan Bakanlığıma bilgi 
verilmesi talep edilmiştir.

TUTANAĞIN SONU




















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












