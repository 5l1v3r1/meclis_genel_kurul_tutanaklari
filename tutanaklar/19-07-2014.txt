



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 120’nci
Birleşim
 19
Temmuz 2014 Cumartesi

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş bulunan
her tür belge ile konuşmacılar tarafından ifade edilmiş ve tırnak içinde
belirtilmiş alıntı sözler aslına uygun olarak yazılmıştır.)

 İÇİNDEKİLER


I.- GEÇEN TUTANAK ÖZETİ
II.- GELEN KÂĞITLAR
III.- YOKLAMALAR
IV.- BAŞKANLIĞIN GENEL KURULA SUNUŞLARI
A) Meclis Araştırması Önergeleri
1.- Malatya Milletvekili Veli Ağbaba ve 21
milletvekilinin, 2012 KPSS lisans sınavına yönelik bazı iddiaların
araştırılarak alınması gereken tedbirlerin belirlenmesi amacıyla Meclis
araştırması açılmasına ilişkin önergesi (10/1025)
2.- İstanbul Milletvekili Mustafa Sezgin Tanrıkulu ve
20 milletvekilinin, 2012 KPSS lisans sınavına yönelik bazı iddiaların
araştırılarak alınması gereken tedbirlerin belirlenmesi amacıyla Meclis
araştırması açılmasına ilişkin önergesi (10/1026)
3.- Manisa Milletvekili Hasan Ören ve 22
milletvekilinin, besi hayvancılığının sorunlarının araştırılarak alınması
gereken tedbirlerin belirlenmesi amacıyla Meclis araştırması açılmasına ilişkin
önergesi (10/1027)
B) Tezkereler
1.- Türkiye Büyük Millet Meclisi Başkanlığının, Türkiye
Büyük Millet Meclisi Başkanı Cemil Çiçek ve İslam İş Birliği Teşkilatı
Parlamento Birliği (İSİPAB) Türkiye Delegasyonu Başkanı Orhan Atalay’ın
22/7/2014 tarihinde İran’ın başkenti Tahran’da düzenlenecek İslam İş Birliği
Teşkilatı Parlamento Birliği Olağanüstü Troyka Toplantısı’na katılmak üzere
İran’a resmî bir ziyarette bulunmasına ilişkin tezkeresi (3/1536)


V.- ÖNERİLER
A) Siyasi Parti Grubu Önerileri
1.- MHP Grubunun, Kütahya Milletvekili Alim Işık ve
arkadaşları tarafından, ülkemizde üniversite mezunlarının yaşadıkları işsizlik
sorununun araştırılarak alınacak önlemlerin belirlenmesi amacıyla 9/4/2013
tarihinde Türkiye Büyük Millet Meclisi Başkanlığına verilmiş olan Meclis
araştırması önergesinin, Genel Kurulun 19 Temmuz 2014 Cumartesi günkü
birleşiminde sunuşlarda okunmasına ve görüşmelerinin aynı tarihli birleşiminde
yapılmasına ilişkin önerisi
2.- CHP Grubunun, Grup Başkan Vekilleri İstanbul
Milletvekili Mehmet Akif Hamzaçebi, Ankara Milletvekili Emine Ülker Tarhan ve
Yalova Milletvekili Muharrem İnce tarafından İsrail’in Mavi Marmara gemisine
31/5/2010’da düzenlediği operasyonun öncesi ve sonrasında yaşanan gerçeklerin
ortaya çıkarılması amacıyla Türkiye Büyük Millet Meclisi Başkanlığına verilmiş
olan Meclis araştırması önergesinin, Genel Kurulun 19 Temmuz 2014 Cumartesi
günkü birleşiminde sunuşlarda okunmasına ve görüşmelerinin aynı tarihli
birleşiminde yapılmasına ilişkin önerisi

VI.- SATAŞMALARA İLİŞKİN KONUŞMALAR
1.- Adıyaman Milletvekili Ahmet Aydın'ın, Bolu
Milletvekili Tanju Özcan’ın MHP grup önerisi üzerinde yaptığı konuşması
sırasında AK PARTİ Grup Başkanına sataşması nedeniyle konuşması
2.- Bolu Milletvekili Tanju Özcan'ın, Adıyaman
Milletvekili Ahmet Aydın’ın sataşma nedeniyle yaptığı konuşması sırasında
şahsına sataşması nedeniyle konuşması
3.- Manisa Milletvekili Hasan Ören'in, Tokat
Milletvekili Zeyid Aslan’ın CHP grup önerisi üzerinde yaptığı konuşması sırasında
şahsına sataşması nedeniyle konuşması
4.- Tokat Milletvekili Zeyid Aslan'ın, Manisa
Milletvekili Hasan Ören’in sataşma nedeniyle yaptığı konuşması sırasında şahsına
sataşması nedeniyle konuşması
5.- Manisa Milletvekili Hasan Ören'in, Tokat
Milletvekili Zeyid Aslan’ın sataşma nedeniyle yaptığı konuşması sırasında şahsına
sataşması nedeniyle konuşması
6.- İstanbul Milletvekili Süleyman Çelebi'nin, Çalışma
ve Sosyal Güvenlik Bakanı Faruk Çelik’in 639 sıra sayılı Kanun Tasarısı’nın
yeni ihdas edilen 21’inci maddesi üzerinde Hükûmet adına yaptığı konuşması
sırasında şahsına sataşması nedeniyle konuşması

VII.- AÇIKLAMALAR
1.- Kayseri Milletvekili Yusuf Halaçoğlu'nun, Adıyaman
Milletvekili Ahmet Aydın’ın CHP grup önerisi üzerinde yaptığı konuşmasındaki
bazı ifadelerine ilişkin açıklaması
2.- Şırnak Milletvekili Hasip Kaplan'ın, elektronik
oylama sonuçlarında HDP milletvekillerinin seçim bölgesi ve parti adlarıyla
ilgili hatalar olduğuna ilişkin açıklaması

VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER
A) Kanun Tasarı ve Teklifleri
1.- Adalet ve Kalkınma Partisi Grup Başkanvekilleri
İstanbul Milletvekili Ayşe Nur Bahçekapılı, Kayseri Milletvekili Mustafa
Elitaş, Giresun Milletvekili Nurettin Canikli, Kahramanmaraş Milletvekili Mahir
Ünal ve Adıyaman Milletvekili Ahmet Aydın’ın; Türkiye Büyük Millet Meclisi
İçtüzüğünde Değişiklik Yapılmasına Dair İçtüzük Teklifi ile Tunceli Milletvekili
Kamer Genç’in; Türkiye Büyük Millet Meclisi İçtüzüğünün Bir Maddesinin
Değiştirilmesi Hakkında İçtüzük Teklifi ve Anayasa Komisyonu Raporu (2/242,
2/80) (S. Sayısı: 156)
2.- Devlet Sırrı Kanunu Tasarısı ve Avrupa Birliği Uyum
Komisyonu ile Adalet Komisyonu Raporları (1/484) (S. Sayısı: 287)
3.- Türkiye Sağlık Enstitüleri Başkanlığı Kurulması ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Tasarısı ile Kars Milletvekili Yunus Kılıç ve Amasya Milletvekili Avni Erdemir
ile 79 Milletvekilinin; Türkiye Sağlık Enstitüleri Başkanlığı Kurulması ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Teklifi ve Sağlık, Aile, Çalışma ve Sosyal İşler Komisyonu Raporu (1/937,
2/2229) (S. Sayısı: 615)
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın
Milletvekili Muhammet Rıza Yalçınkaya'nın; İstanbul Milletvekilleri Mahmut
Tanal ve Binnaz Toprak'ın; İstanbul Milletvekili Mahmut Tanal'ın; İstanbul
Milletvekilleri Mahmut Tanal ve Gürsel Tekin'in; İstanbul Milletvekili Celal
Dinçer'in; Manisa Milletvekili Erkan Akçay'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Muğla Milletvekili Nurettin Demir'in; Ankara Milletvekili
Levent Gök'ün; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Ali Özgündüz'ün; Tekirdağ Milletvekili Bülent Belen ve Milliyetçi Hareket
Partisi Grup Başkanvekili Mersin Milletvekili Mehmet Şandır'ın; Ankara
Milletvekili İzzet Çetin'in; İstanbul Milletvekilleri Aydın Ağan Ayaydın ve
Ercan Cengiz'in; Kars Milletvekili Mülkiye Birtane'nin; Manisa Milletvekili
Erkan Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Ankara Milletvekili İzzet Çetin'in;
Zonguldak Milletvekili Ali İhsan Köktürk'ün; İstanbul Milletvekili Mustafa
Sezgin Tanrıkulu'nun; İstanbul Milletvekili Mahmut Tanal'ın; İstanbul Milletvekili
Mahmut Tanal'ın; İstanbul Milletvekili Atila Kaya ve Milliyetçi Hareket Partisi
Grup Başkanvekili İzmir Milletvekili Oktay Vural ile 2 Milletvekilinin; Barış
ve Demokrasi Partisi Grup Başkanvekili Iğdır Milletvekili Pervin Buldan'ın;
Burdur Milletvekili Ramazan Kerim Özkan'ın; Hatay Milletvekili Mevlüt Dudu'nun;
Hatay Milletvekili Mevlüt Dudu'nun; Ankara Milletvekili Levent Gök'ün; Ankara
Milletvekili Levent Gök'ün; Kahramanmaraş Milletvekili Mesut Dedeoğlu ve
Milliyetçi Hareket Partisi Grup Başkanvekili Mersin Milletvekili Mehmet Şandır
ve 1 Milletvekilinin; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Balıkesir Milletvekili Ayşe Nedret Akova'nın; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin; İzmir
Milletvekili Musa Çam'ın; Hatay Milletvekili Adnan Şefik Çirkin'in; Manisa Milletvekili
Sakine Öz'ün; Diyarbakır Milletvekili Emine Ayna'nın; İstanbul Milletvekilleri
Gürsel Tekin ve Mahmut Tanal'ın; Erzincan Milletvekili Muharrem Işık'ın;
İstanbul Milletvekili Abdullah Levent Tüzel'in; İstanbul Milletvekili Abdullah
Levent Tüzel'in; Kocaeli Milletvekili Haydar Akar'ın; Cumhuriyet Halk Partisi
Grup Başkanvekili İstanbul Milletvekili Mehmet Akif Hamzaçebi ve İstanbul
Milletvekili Ferit Mevlüt Aslanoğlu'nun; İzmir Milletvekili Rahmi Aşkın
Türeli'nin; Manisa Milletvekili Özgür Özel'in; İzmir Milletvekili Rahmi Aşkın
Türeli'nin; Batman Milletvekili Ayla Akat Ata'nın; Bursa Milletvekili Sena
Kaleli'nin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Osmaniye
Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin;
Diyarbakır Milletvekili Altan Tan'ın; İzmir Milletvekili Rahmi Aşkın
Türeli'nin; İzmir Milletvekili Hülya Güven ve 34 Milletvekilinin; İstanbul
Milletvekili Sebahat Tuncel'in; Balıkesir Milletvekili Namık Havutça'nın;
Trabzon Milletvekili Mehmet Volkan Canalioğlu'nun; Trabzon Milletvekili Mehmet
Volkan Canalioğlu'nun; Kastamonu Milletvekili Emin Çınar ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Bursa Milletvekili Sena Kaleli'nin; İstanbul
Milletvekili Mahmut Tanal'ın; Trabzon Milletvekili Mehmet Volkan
Canalioğlu'nun; Mersin Milletvekili Mehmet Şandır ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Kütahya Milletvekili Alim
Işık ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket
Partisi Grup Başkanvekili Kayseri Milletvekili Yusuf Halaçoğlu ile 20
Milletvekilinin; Trabzon Milletvekili Mehmet Volkan Canalioğlu'nun; Barış ve
Demokrasi Partisi Grup Başkanvekili Bingöl Milletvekili İdris Baluken'in;
İstanbul Milletvekili Süleyman Çelebi'nin; Tekirdağ Milletvekili Candan
Yüceer'in; Samsun Milletvekili Cemalettin Şimşek'in; Balıkesir Milletvekili
Ayşe Nedret Akova'nın; İzmir Milletvekili Rahmi Aşkın Türeli'nin; İzmir Milletvekili
Rahmi Aşkın Türeli'nin; Balıkesir Milletvekili Ayşe Nedret Akova'nın; İstanbul
Milletvekili Abdullah Levent Tüzel'in; İzmir Milletvekili Aytun Çıray'ın;
Balıkesir Milletvekili Ayşe Nedret Akova'nın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ayşe Nedret Akova'nın; Balıkesir Milletvekili Ayşe Nedret
Akova'nın; Ankara Milletvekili İzzet Çetin'in; Manisa Milletvekili Hasan
Ören'in; Çanakkale Milletvekili Mustafa Serdar Soydan'ın; Manisa Milletvekili
Hasan Ören'in; Manisa Milletvekili Özgür Özel'in; Bursa Milletvekilleri Hüseyin
Şahin ve Önder Matlı ile 8 Milletvekilinin; İzmir Milletvekili Aytun Çıray'ın;
Manisa Milletvekili Hasan Ören’in; Denizli Milletvekili Mehmet Yüksel ve Çorum
Milletvekili Cahit Bağcı ile 37 Milletvekilinin; Manisa Milletvekili Erkan
Akçay ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Manisa Milletvekili Sakine Öz'ün; Cumhuriyet Halk Partisi Grup
Başkanvekili İstanbul Milletvekili Mehmet Akif Hamzaçebi'nin Benzer Mahiyetteki
Kanun Teklifleri ve Plan ve Bütçe Komisyonu Raporu ile Türkiye Büyük Millet
Meclisi Başkanlığı ve Plan ve Bütçe Komisyonu Başkanlığı Tezkereleri (1/931,
2/115, 2/139, 2/158, 2/195, 2/282, 2/297, 2/298, 2/324, 2/368, 2/399, 2/434,
2/439, 2/453, 2/524, 2/528, 2/555, 2/601, 2/640, 2/689, 2/691, 2/798, 2/885,
2/896, 2/944, 2/1019, 2/1063, 2/1103, 2/1131, 2/1156, 2/1200, 2/1202, 2/1203,
2/1217, 2/1222, 2/1227, 2/1236, 2/1242, 2/1245, 2/1248, 2/1258, 2/1260, 2/1301,
2/1302, 2/1345, 2/1350, 2/1364, 2/1372, 2/1383, 2/1414, 2/1422, 2/1426, 2/1431,
2/1437, 2/1442, 2/1488, 2/1496, 2/1498, 2/1506, 2/1514, 2/1516, 2/1525, 2/1540,
2/1595, 2/1652, 2/1655, 2/1657, 2/1677, 2/1688, 2/1716, 2/1747, 2/1765, 2/1775,
2/1794, 2/1797, 2/1799, 2/1808, 2/1837, 2/1869, 2/1899, 2/1906, 2/1924, 2/1932,
2/1938, 2/1954, 2/1957, 2/1963, 2/1983, 2/1997, 2/2000, 2/2032, 2/2041, 2/2051,
2/2056, 2/2057, 2/2065, 2/2069, 2/2083, 2/2146, 2/2156, 2/2158, 2/2176, 2/2178,
2/2186, 2/2187, 2/2190, 2/2191, 2/2192, 2/2198) (S. Sayısı: 639)
5.- Engellilerin Haklarına İlişkin Sözleşmeye Ek
İhtiyari Protokolün Onaylanmasının Uygun Bulunduğuna Dair Kanun Tasarısı ile
İnsan Haklarını İnceleme Komisyonu ve Dışişleri Komisyonu Raporları (1/892) (S.
Sayısı: 605)


IX.- OTURUM BAŞKANLARININ KONUŞMALARI
1.- Oturum Başkanı TBMM Başkan Vekili Sadık Yakut'un,
Şırnak Milletvekili Hasip Kaplan’ın elektronik oylama sonuçlarıyla ilgili
yaptığı açıklamasındaki bazı ifadelerine ilişkin konuşması
19 Temmuz 2014 Cumartesi
BİRİNCİ OTURUM
Açılma Saati: 14.00
BAŞKAN: Başkan Vekili Sadık YAKUT
KÂTİP ÜYELER: Bayram ÖZÇELİK (Burdur), Muharrem IŞIK (Erzincan)
-----0-----
BAŞKAN – Türkiye
Büyük Millet Meclisinin 120’nci Birleşimini açıyorum.
Toplantı yeter
sayısı vardır, gündeme geçiyoruz.
Başkanlığın
Genel Kurula sunuşları vardır.
Meclis
araştırması açılmasına ilişkin üç önerge vardır, okutuyorum:
IV.- BAŞKANLIĞIN GENEL KURULA SUNUŞLARI
A) Meclis Araştırması Önergeleri
1.- Malatya Milletvekili Veli Ağbaba ve 21
milletvekilinin, 2012 KPSS lisans sınavına yönelik bazı iddiaların
araştırılarak alınması gereken tedbirlerin belirlenmesi amacıyla Meclis
araştırması açılmasına ilişkin önergesi (10/1025)
Türkiye Büyük Millet Meclisi Başkanlığına
7/7/2012
tarihinde Kamu Personeli Seçme Sınavı (KPSS) düzenlenmiş ve bu sınava ÖSYM'nin
açıklamalarına göre 987.352 kişi katılmıştır. Sınav sırasında ve sonrasında
KPSS sorularının sosyal medyada ve web sitelerinde görülmesi sonucu başta sınava
giren kişiler olmak üzere kamuoyu tarafından tepkiyle karşılanmıştır.
Daha önce
yapılan bazı sınavlardaki kopya ve şifre skandalları da eklenince insanların
şüphesi giderek artmıştır. “www.beyazkalem.com.tr” adlı web sitesinde KPSS
tarih, vatandaşlık ve coğrafya sorularının yayınlanması ve Dicle Haber Ajansı
tarafından yaptıkları haberin doğruluğunu ispatlamak amacıyla soruların sosyal
medya ortamına aktarılması sonucu ÖSYM konuyla ilgili bir açıklama yapmıştır.
Dicle Haber
Ajansı, soruların sızdırıldığı konusunda ısrar ederken ÖSYM sınavda usulsüzlük
ve kopya gibi olayların olmadığını, bu iddiaların kurumu yıpratmak amacıyla
ortaya atıldığını belirtmiştir. Beyazkalem Yayınevi ise soruların sınava giren
öğrenciler tarafından kendilerine ulaştırıldığını, kolaylık olması için deneme
formatında kamuoyuna sunduklarını belirtmiştir ve soruların kendilerince deneme
sınavı olarak kullanıldığı ve önceden bazı bireylere servis edildiği
iddialarının asılsız olduğunu belirtmiştir.
Yüz yirmi
dakikada 120 soru cevaplamak zorunda olan insanların soruları, öncüllerini ve
şıklarını aklında tutması, harita ve grafiklerde dahi hiçbir hata bulunmaması
dikkat çekici ve açıklanması gereken bir durum iken ÖSYM tarafından yapılan
açıklamanın "inceleme" sonucu olarak nitelendirilmesi kuşkuları ciddi
boyutlara ulaştırmıştır. Sınavdan saatler sonra yapılan bu açıklamada kimler
tarafından nasıl bir inceleme yapıldığı belirtilmemiş ve böyle bir incelemenin
olup olmadığı da belli değildir.
Sosyal medya
ortamında ve web sitelerinde yer alan çözümsüz sorularla birlikte çözümlü bir
sorunun ÖSYM kitapçığından çekilmiş fotoğrafının bizzat İnternet ortamına
ulaşmış olması ise kopya şüphelerini bir kat daha artırmıştır. Bazı iddialara
göre ise sınav başlamadan önce, saat 06.18 itibarıyla KPSS sorularının bir
kısmı İnternet ortamında servis edilmeye başlanmıştır. ÖSYM tarafından
kamuoyuna açıklanmayan soruların daha sonra diğer kısımları da çeşitli web
sitelerinde ve sosyal medya ortamlarında dolaşmaya başlamış olması 2012
KPSS'nin üzerindeki şaibeleri artırmış ve kopya soruların önceden sızdırılmış
olma ihtimallerini güçlendirmiştir.
Sürekli hâle
gelen ve sorumluları bulunamayan kopya ve benzeri iddiaların araştırılması,
varsa sorumluları himaye edenlerin tespit edilmesi ve kopya, sızdırma gibi
olayların önüne geçmek için gerekli önlemlerin belirlenmesi amacıyla
Anayasa’mızın 98'inci, Türkiye Büyük Millet Meclisi İçtüzüğü’nün 104’üncü ve 105'inci
maddeleri gereğince Meclis araştırması açılması için gereğini saygılarımızla
arz ederiz. 09/07/2012

1) Veli Ağbaba  (Malatya)
2) Mustafa
Sezgin Tanrıkulu  (İstanbul)
3) Ali Rıza
Öztürk  (Mersin)
4) Ali Serindağ  (Gaziantep)
5) Hasan Ören  (Manisa)
6) Süleyman
Çelebi  (İstanbul)
7) Bülent Tezcan
 (Aydın)
8) Ramazan Kerim
Özkan  (Burdur)
9) Ayşe Nedret
Akova (Balıkesir)
10) Ahmet İhsan
Kalkavan  (Samsun)
11) Rahmi Aşkın
Türeli  (İzmir)
12) Namık
Havutça  (Balıkesir)
13) Ali
Demirçalı  (Adana)
14) Haydar Akar  (Kocaeli)
15) Mehmet Hilal
Kaplan  (Kocaeli)
16) Hasan Akgöl  (Hatay)
17) Ali Sarıbaş  (Çanakkale)
18) Mehmet Şevki
Kulkuloğlu (Kayseri)
19) Mehmet Ali
Ediboğlu  (Hatay)
20) Sakine Öz  (Manisa)
21) Özgür Özel  (Manisa)
22) İhsan Özkes  (İstanbul)
2.- İstanbul Milletvekili Mustafa Sezgin Tanrıkulu ve
20 milletvekilinin, 2012 KPSS lisans sınavına yönelik bazı iddiaların
araştırılarak alınması gereken tedbirlerin belirlenmesi amacıyla Meclis
araştırması açılmasına ilişkin önergesi (10/1026)

Türkiye Büyük
Millet Meclisi Başkanlığına
7 Temmuz 2012
tarihinde ÖSYM tarafından Kamu Personeli Seçme Sınavı (KPSS) düzenlenmiş ve
987.352 kişi katıldığı ÖSYM tarafından açıklanmıştır. Sınav öncesinde, sınav
süresince ve sınav sonrasında KPSS soruları sosyal medya sayfaları (Facebook,
Twitter vb.) ve İnternet sitelerinde yayınlanarak kamuoyunda ÖSYM’ye yönelik
iki yıldır oluşan güvensizlik daha da artmış ve kamu vicdanı yara almıştır.
2010 yılında
gerçekleştirilen KPSS'de yaşanan kopya ve soruları sızdırma skandalları henüz
aydınlatılmamışken son iki yılda ÖSYM tarafından düzenlenen hemen hemen her
sınavda yeni skandallar eklenmiş ve son olarak 7 Temmuzda gerçekleştirilen KPSS
ile doruğa ulaşmıştır.
2010 yılında
yapılan KPSS'nin sis perdesi aydınlatılamamış, bir nevi aydınlatılmak
istenmeyerek üzeri örtülmek istenmiştir. 2010 yılında yaşanan KPSS skandalları
ile ilgili şüpheler 7 Temmuz 2012 sınavına kadar taşınmış ve bu sınavda da
şaibelerin sınav sırasında ortaya çıkması halk nezdinde tepkiyle
karşılanmıştır.
7 Temmuz 2012
tarihinde 987.352 adayın katıldığı sınav soruları öncesinde kişisel sosyal
medya sayfalarında, daha sonrasında da haber sitelerinde ve dershane
sitelerinde yayınlanmıştır. Yayınlanan sorular bire bir sınav sorularıdır,
“www.beyazkalem.com.tr” İnternet sitesi kısa zaman içerisinde önceden
hazırlanmışçasına 120 sorunun yer aldığı kitapçığı sitesinden yayınlamış ve
yayınlanma sonrası site yöneticisi soruların sosyal medya sayfalarında yapılan
paylaşımlardan derlenerek yapıldığını açıklamıştır. Kamuoyunda oluşan baskılar
sonrası ÖSYM de soruların yayınlanmasının kurumu yıpratmak amaçlı olduğunu ve
öğrencilerin hafızalarında soruları tutmasıyla yayınladığını açıklamıştır.
Öncelikle bu iki
açıklama gerçek dışı ve hayal ürünüdür. Adaylar yüz yirmi dakikada 120 soruya
yönelik verdikleri emek süresince soruların detayına kadar ezberlemeleri mümkün
değildir. Eğer böyle bir şey mümkün ise o zaman bu adayların bulunup
ödüllendirilmesi ve üst organlarda bu üstün yeteneklerinin değerlendirilmesi
gerekmektedir. Soruların en ince detayına kadar hatırlanması ve bu soruları da
sınav sürerken servis edilmesi alınan toplama kampı sınav önlemleri ile
kesinlikle ve kesinlikle bağdaşmamaktadır. Yayınlanan sorularda haritaların en
ince detayları dahi adaylar tarafından teyit edilmiş ve skandal âdeta
ispatlanmıştır.
Ayrıca iddialar
bunlarla da sınırlı kalmamaktadır. Sınav soruları öncesinde birtakım
dershaneler tarafından deneme sınavlarında sorulmuş ve âdeta sınava yönelik
hazırlık yapılmıştır. İnternet forum sayfalarında birçok aday itirafta
bulunmuş, soruların kendilerine önceden verildiğini paylaşmıştır. Bu iddiayı da
İnternet üzerinde hizmet veren arama motoru Google verileri doğrulamaktadır.
Sınava yönelik sorular gece saatlerinden itibaren arama motorunda aranmış ve bu
aramaya yönelik veriler sınav saatine kadar artmıştır.
İnternet forum
sayfalarında birçok ilde sınava saatler kala sınav sorularının belli ücret
karşılığında satıldığı iddia edilmekte ve satın alan kişilerin bunu itiraf
etmesiyle şüpheler, tamamen, yerini, ispatlanmış bir skandal olduğu kanaatine
çevirmiştir. 
Yapılan
açıklamalar ne kamuoyunu ne de tatmin olmak için can atan kesimleri tatmin
etmemiş, tam tersi, iddiaları güçlendirmiştir. 2010 skandalı üzeri örtülmek
istenmiş, bunun için toplama kampı sınav önlemleri hayata geçirilmiştir. Su
şişelerinin reklam yazılarının dahi sınav alanına giremediği ve lavaboya
çıkmanın dahi yasak olduğu bir sistemde sınav soruları sınav başladığı anda
yayınlanmıştır. Ayrıca ezberde tutulması açıklaması tamamen bir fiyaskodur.
Günümüzde kendi bilincinin farkına varan küçük çocuklara dahi masallarda yer
almayacak ifadelerin resmî organlarca açıklamaya dönüşmesi ÖSYM kurumunun
geldiği içler acısı durumu ispatlamaktadır.
Ülkemizde
artarak devam eden diplomalı işsiz intiharlarıyla birlikte sınav skandalları
artık can almaktadır. Emek veren kişilerin yetkili organlara olan güveni
azalmakta, toplumda ciddi kaygılara yer vermektedir. Bu kaygıların ölümlerle
sonuçlanmasının vebali ise sorumluları himaye altına alan anlayışa aittir.
2010 yılı
sonrası bir TV dizisi tadında sürekli hâle gelen ve her sınavda kamuoyunu
şaşırtmanın ötesine geçen skandalların araştırılması, emeğe saygı çerçevesinden
emek veren, alın teri döken adayların tamamen alın terlerinin karşılığını
alması, yaşanan diplomalı işsiz intiharları sonucu can alma boyutuna kadar
uzanan bu skandalların aydınlatılması için gerekli önlemlerin belirlenmesi
amacıyla Anayasa’mızın 98'inci, Türkiye Büyük Millet Meclisi İçtüzüğü’nün
104’üncü ve 105'inci maddeleri gereğince Meclis araştırması açılması için
gereğini saygılarımızla arz ederiz. 09/07/2012
1) Mustafa
Sezgin Tanrıkulu  (İstanbul) 
2) Ali Serindağ (Gaziantep)
3) Ali Rıza
Öztürk (Mersin) 
4) Ramazan Kerim
Özkan  (Burdur) 
5) Rahmi Aşkın
Türeli  (İzmir) 
6) İhsan Özkes (İstanbul)

7) Bülent Tezcan (Aydın)

8) Ayşe Nedret
Akova (Balıkesir) 
9) Süleyman
Çelebi (İstanbul) 
10) Veli Ağbaba (Malatya)

11) Hasan Ören (Manisa)

12) Sakine Öz (Manisa)

13) Ahmet İhsan
Kalkavan  (Samsun) 
14) Ali Demirçalı (Adana)

15) Haydar Akar (Kocaeli)

16) Mehmet Hilal Kaplan (Kocaeli)

17) Hasan Akgöl  (Hatay)

18) Ali Sarıbaş (Çanakkale)

19) Mehmet Şevki Kulkuloğlu (Kayseri)

20) Mehmet Ali Ediboğlu (Hatay)

21) Özgür Özel (Manisa)
3.- Manisa Milletvekili Hasan Ören ve 22
milletvekilinin, besi hayvancılığının sorunlarının araştırılarak alınması
gereken tedbirlerin belirlenmesi amacıyla Meclis araştırması açılmasına ilişkin
önergesi (10/1027)

Türkiye Büyük Millet Meclisi Başkanlığına
Türkiye son
yıllarda yurt dışından ithal edilen hayvan etleriyle tanışmıştır. AKP Hükûmeti
döneminde yanlış hayvancılık politikaları nedeniyle hayvancılık sektörü çökme
noktasına gelmiştir. Yanlış politikalar zinciri, kurbanlık hayvan ithalatıyla
başlamış ve 2010 yılında özel sektöre ithalat izni verilmesiyle devam etmiştir.
Kurbanlıkları
bile dışarıdan ithal eder duruma gelmemiz hayvancılığımızın içinde bulunduğu
içler acısı durumu gözler önüne sermektedir.
Kasaplık canlı
hayvan ithalatı teşvik edilmektedir. Bu amaçla 2011 yılında ise kasaplık canlı
hayvan ithalatına uygulanan gümrük vergisi yüzde 30'dan yüzde 15'e
düşürülmüştür. Sözde et fiyatlarındaki artışı engellemek adına yapılan bu
uygulamalar et fiyatlarındaki artışı önleyememiş, sadece yerli üreticinin
rekabet şansını yok etmiştir. Kasaplık hayvanlar ithal edilip kesildiği için,
yem, ilaç, hayvan sağlığı gibi alanlara hiçbir katkısı olmamıştır.
Hayvancılık
sektöründe fiyat denge unsuru olan Et ve Balık Kurumu kombinaları
özelleştirilerek kapatılmıştır. Et ve Balık Kurumunun piyasa üzerindeki etkisi
yok edilerek geçimini hayvancılıkla sağlayan çiftçiler tüccarların insafına
terk edilmişlerdir.
Üreticiler ve
hayvancılık sektörünün temsilcileri her zaman kasaplık canlı hayvan ithalatına
karşı çıkmışlar ve bunun hayvancılığa hiçbir katkısının olmadığını dile
getirmişlerdir. Ayrıca, getirilen hayvanların sağlıklı olup olmadıkları ve
ülkemize taşıyacağı salgın hastalık riskleri de önemli bir tartışma konusudur.
Çünkü kasaplık
canlı hayvan ithalatının hayvancılığa hiçbir katkısı yoktur. Sadece mezbahada
kesilmek için getirilen hayvanların ırkları ve verimleri ne olursa olsun
ülkemiz hayvan ırklarının et ve süt verimini artırmamaktadır. Geçimini
hayvancılıkla sağlayan çiftçinin, köylünün gelir düzeyini de artırmamaktadır.
Vatandaşlarımız
ithal ete karşıdır. Bu nedenle, vatandaşlarımız ithal hayvanlardan üretilen et
ve et ürünlerini tüketmekte isteksiz davranmaktadır.
Kasaplık canlı
hayvan ithalatının ülke hayvancılığına verdiği zararların tespiti, ithalatın
durdurularak besi hayvancılığının geliştirilmesi için çözüm yollarının
belirlenmesi amacıyla Anayasa’nın 98’inci, TBMM İçtüzüğü’nün 104 ve 105’inci
maddeleri gereğince bir Meclis araştırması açılmasını arz ve teklif ederiz.
1) Hasan Ören  (Manisa)
2) Ali Rıza
Öztürk  (Mersin)
3) Umut Oran  (İstanbul)
4) Süleyman
Çelebi  (İstanbul)
5) Mustafa
Sezgin Tanrıkulu  (İstanbul)
6) Ramazan Kerim
Özkan  (Burdur)
7) Ali Serindağ  (Gaziantep)
8) Bülent Tezcan
 (Aydın)
9) Ayşe Nedret
Akova  (Balıkesir)
10) Veli Ağbaba  (Malatya)
11) İhsan Özkes  (İstanbul)
12) Ahmet İhsan
Kalkavan  (Samsun)
13) Rahmi Aşkın
Türeli  (İzmir)
14) Namık
Havutça  (Balıkesir)
15) Ali
Demirçalı  (Adana)
16) Ferit Mevlüt
Aslanoğlu  (İstanbul)
17) Haydar Akar  (Kocaeli)
18) Mehmet Hilal
Kaplan  (Kocaeli)
19) Hasan Akgöl  (Hatay)
20) Ali Sarıbaş  (Çanakkale)
21) Mehmet Şevki
Kulkuloğlu  (Kayseri)
22) Sakine Öz  (Manisa)
23) Özgür Özel  (Manisa)
BAŞKAN –
Bilgilerine sunulmuştur. 
Önergeler
gündemdeki yerlerini alacak ve Meclis araştırması açılıp açılmaması konusundaki
görüşmeler sırası geldiğinde yapılacaktır.
Türkiye Büyük
Millet Meclisi Başkanlığının bir tezkeresi vardır, okutup oylarınıza sunacağım.
Okutuyorum:
B) Tezkereler
1.- Türkiye Büyük Millet Meclisi Başkanlığının, Türkiye
Büyük Millet Meclisi Başkanı Cemil Çiçek ve İslam İş Birliği Teşkilatı
Parlamento Birliği (İSİPAB) Türkiye Delegasyonu Başkanı Orhan Atalay’ın
22/7/2014 tarihinde İran’ın başkenti Tahran’da düzenlenecek İslam İş Birliği
Teşkilatı Parlamento Birliği Olağanüstü Troyka Toplantısı’na katılmak üzere
İran’a resmî bir ziyarette bulunmasına ilişkin tezkeresi (3/1536)

Türkiye Büyük Millet Meclisi Genel Kuruluna
Türkiye Büyük
Millet Meclisi Başkanı Sayın Cemil Çiçek ve İslam İş Birliği Teşkilatı
Parlamento Birliği (İSİPAB) Türkiye Delegasyonu Başkanı Sayın Orhan Atalay’ın
22 Temmuz 2014 tarihinde İran'ın başkenti Tahran'da düzenlenecek İslam İş
Birliği Teşkilatı Parlamento Birliği Olağanüstü Troyka Toplantısı'na katılmak
üzere İran'a resmî bir ziyarette bulunması hususu, 28/3/1990 tarihli ve 3620
sayılı Türkiye Büyük Millet Meclisinin Dış İlişkilerinin Düzenlenmesi Hakkında
Kanun'un 9'uncu maddesi uyarınca Genel Kurulun tasviplerine sunulur.
 Cemil
Çiçek
 Türkiye
Büyük Millet Meclisi
  Başkanı
BAŞKAN – Oylarınıza sunuyorum: Kabul edenler… Kabul etmeyenler… Kabul
edilmiştir.
Milliyetçi Hareket Partisi Grubunun İç Tüzük’ün 19’uncu maddesine göre
verilmiş bir önerisi vardır, okutup işleme alacağım ve oylarınıza sunacağım.
V.- ÖNERİLER
A) Siyasi Parti Grubu Önerileri
1.- MHP Grubunun, Kütahya Milletvekili Alim Işık ve
arkadaşları tarafından, ülkemizde üniversite mezunlarının yaşadıkları işsizlik
sorununun araştırılarak alınacak önlemlerin belirlenmesi amacıyla 9/4/2013
tarihinde Türkiye Büyük Millet Meclisi Başkanlığına verilmiş olan Meclis araştırması
önergesinin, Genel Kurulun 19 Temmuz 2014 Cumartesi günkü birleşiminde
sunuşlarda okunmasına ve görüşmelerinin aynı tarihli birleşiminde yapılmasına
ilişkin önerisi
 19/07/2014
Türkiye Büyük Millet Meclisi
Başkanlığına
Danışma Kurulu 19 Temmuz 2014 Cumartesi günü (bugün) toplanamadığından
grubumuzun aşağıdaki önerisinin İç Tüzük'ün 19'uncu maddesi gereğince Genel
Kurulun onayına sunulmasını arz ederim.
Saygılarımla.
 Oktay
Vural
 İzmir
 MHP
Grup Başkan Vekili
Öneri:
9 Nisan 2013 tarih ve 11473 sayıyla TBMM Başkanlığına vermiş olduğumuz,
Kütahya Milletvekili Alim Işık ve arkadaşlarının ülkemizde üniversite
mezunlarının yaşadıkları işsizlik sorunlarının araştırılarak alınacak
önlemlerin belirlenmesi amacıyla verdiğimiz Meclis araştırma önergemizin
19 Temmuz 2014 Cumartesi günü (bugün) Genel Kurulda okunarak görüşmelerinin
bugünkü birleşiminde yapılması önerilmiştir.
BAŞKAN - Milliyetçi Hareket Partisi grup önerisi lehinde söz isteyen
Alim Işık, Kütahya Milletvekili.
Buyurun Sayın Işık. (MHP sıralarından alkışlar)
ALİM IŞIK (Kütahya) – Sayın Başkan, değerli milletvekilleri; öncelikle
hepinizi saygıyla selamlıyorum.
Ülkemizde üniversite mezunlarının yaşamış olduğu işsizlik sorunlarının
araştırılması amacıyla Milliyetçi Hareket Partisi Grubu milletvekillerimiz
tarafından verilen araştırma önergesinin Meclis gündemine alınması önerisiyle
huzurlarınıza geldim. 
Özellikle, böyle bir konunun Türkiye Büyük Millet Meclisi tarafından
araştırma…
YUSUF HALAÇOĞLU (Kayseri) – Sayın Başkan, uğultuyu… Konuşuyor herkes.
ALİM IŞIK
(Devamla) - …kapsamında detaylı bir şekilde ele alınıp sorunların
belirlenmesinin ardından, gerekli çözüm önerilerinin yine bu yüce Meclis
tarafından ortaya konulmasının çok önemli olduğunu düşünmekteyiz, çünkü bugün
yetkililerin yaptığı açıklamaların aksine, her geçen gün Türkiye'de genel
işsizlik oranının giderek yükseldiği, ancak bunlar içerisinde özellikle
üniversite mezunu gençlerin oranının çok daha yüksek olduğu gerçeği hepimizce
yakından bilinmektedir. Özelikle işsizlik, sefaletin, yokluğun, yoksulluğun,
anarşinin, çatışmanın ve toplumsal girdabın temel kaynağı, sevk ve idare
merkezi durumundadır. Ülkedeki giderek artan huzursuzluğun ana kaynaklarından
birisi, özellikle genç nüfustaki işsizliğin giderek artmasıdır. Dolayısıyla,
Hükûmetin on iki yıldan bu yana tek başına Türkiye'yi yönetmesine karşın,
maalesef, istihdam alanlarını artıramaması, özellikle üniversite mezunu
gençlerimizin istihdam talebine olumlu cevap verememiş olması büyük bir
talihsizlik ve Türkiye'yi iyi yönetemediğinin çok önemli bir göstergesidir. 
TÜİK’in resmî
rakamlarına bakıldığında, özellikle ülkemizdeki işsiz sayısının 2012 yılında 2
milyon 800 bin civarında, 2013 yılında bunun 3 milyona yaklaştığını ve bugün 3
milyonun üzerinde bir rakamı aştığını da görmekteyiz. Özellikle iş aramaktan
vazgeçen ve çalışmaya hazır durumdaki veriler de bu rakamlara katıldığında,
bugün ülkemizdeki gerçek işsizlik oranının daha yüksek olduğu ve işsiz
sayısının 6 milyona yaklaştığı bilinmektedir. Her yıl 1 milyona yakın yeni
işsizin eklendiği Türkiye’mizde -özellikle son birkaç yılda bu rakam giderek
yükselmekte- üniversite mezunlarının oranının bu genel pay içerisinde arttığı
çok önemli bir tespittir. Bu, zaten TÜİK’in rakamlarında da var, her ne kadar
oranlar düşük olsa da. Çünkü, gerçekte iş aramaktan vazgeçmiş ama çalışma
yaşında olan nüfus, bilindiği gibi, bu resmî rakamlara yansıtılmadığı için
oranlar düşük görünüyor. Yani, yüzde 15-20 aralığında gösterilen bu genç
işsizlik oranının gerçekte çok daha yüksek olduğunu bilmekteyiz. 
Değerli
milletvekilleri, tabii ki üniversite mezunlarının kendi grupları içeresinde
ayrı ayrı ciddi sorunları var. Fen edebiyat fakültesi mezunları formasyon
derdiyle boğuşmakta, her yıl değişen sistemin gereği olarak üniversitenin
kapılarında acaba formasyon alabilir miyim derdiyle kapıdan kapıya koşmakta,
birçok yerde birçok masraf yapmakta. Sonuçta, formasyon alamayanlar bir
taraftan dertlenirken formasyon almış ama ataması yapılmayanlar ayrı dert
içerisinde çırpınmaktadırlar. Öğretmen olma hayaliyle yıllarca okuyan
gençlerimiz maalesef birçok branşta yetersiz kontenjan nedeniyle atanamadığı
için intiharlara varan sosyal olaylara muhatap olmaktalar. 
Mühendislik
fakülteleri ayrı bir dert içerisinde. Özellikle özel sektörde kendi adlarına iş
yapma derdinde olan mühendislerin en son muhatap olduğu ciddi bir sorun var.
Bilindiği gibi yine yüce Meclis geçen yıl bir kanun çıkardı, en az yüzde 50
oranında ortak olan mühendislerin kamu ihalelerine girebileceği yönünde. Fakat,
buna Mimarlar Odasının itirazı üzerine mahkeme kararıyla bu şart iptal edildi.
Şu anda özel iş yeri bulunan mühendisler, maalesef, sizlerin sayesinde, yanlış
çıkarılan bu düzenleme sayesinde şimdi kamu ihalelerine giremez hâle geldi. Bu
torba yasada mutlaka bu sorunun giderilmesi lazım. “Mimar veya mühendis” ya da
“mimar ve/veya mühendis” eklemesiyle bu sorunun çözülebileceğini tüm meslek
odaları ve bu sorunla yüz yüze kalmış olan mühendisler sizlere de, bizlere de
ilettiler. Umarım bunu bu torba yasaya dâhil ederek bu sorunu giderebiliriz. Dolayısıyla,
mühendislik fakültelerinin kamu kurum ve kuruluşlarında ilan edilen
kontenjanlarının son derece düşük olması nedeniyle, mümkün olduğunca kendi
alanlarında iş sahası bulma ve iş yeri açma arayışı içerisinde olan bu
gençlerimizin önündeki bu sıkıntının da derhâl giderilmesi gerektiğini
düşünmekteyiz.
Diğer taraftan,
iktisadi ve idari bilimler fakültesi mezunlarının sayısı her geçen gün artmakta
ama maalesef yine bunların kamuda istihdamıyla ilgili ciddi sorunlar hâlen
çözülmeden yaşanmaya devam etmektedir.
Ayrıca,
özellikle eğitim fakültesi mezunlarının kendi içerisinde öğretmen atamalarında
branş dağılımlarının doğru yapılmadığı, bazı branşlarda ciddi sayıda kontenjan
ilanı yapılırken bazılarında son derece yetersiz kalındığı, dolayısıyla en yüksek
derecelerle ve KPSS puanlarıyla sıralamaya girmiş olan gençlerimizin dahi
atanamadığı bir Türkiye gerçeğiyle karşı karşıya olduğumuzu yine hepimiz
bilmekteyiz. Bunların mutlaka detaylı bir şekilde araştırılıp gençlerimizin
istihdamını artıracak ve özellikle üniversite eğitimini tamamlamış olan
gençlerimizdeki moral çöküklüğünün giderilmesini sağlayacak önlemlerin yine bu
yüce Meclis tarafından alınması gerektiğini düşünmekteyiz.
Önemli bir diğer
alan, teknik eğitim fakültesi mezunları ve son dönemde yapılan değişiklikle
teknoloji fakültesi mezunlarının yaşadığı sorunlardır. Maalesef defalarca bu
yüce Mecliste gündeme getirmemize, hatırlatmamıza rağmen teknik eğitim
fakültesi mezunu matbaa öğretmenliği ve yapı ressamlığı ya da yapı tasarımı
bölümü öğrencilerinin mühendislik tamamlama programına dâhil edilmemesi hâlen
çözülmeyen, çözüm bekleyen önemli sorunlardan birisidir. İlgililere söyledik,
“Çözeceğiz.” dediler ama bugüne kadar çözülmedi. 
Yine, teknik
eğitim fakültesi mezunlarının teknoloji fakültesi mezunlarıyla aynı şartlarda
diploma denkliğinin sağlanması yönündeki talepleri yüce Meclis tarafından
dikkate alınmak zorunda ve bu sıkıntının uygulamada yarattığı dengesizliklerin
giderilmesi gerektiğini düşünmekteyiz.
Özellikle bazı
illerimizde işsizlik oranının düşük çıkmasıyla övünen arkadaşlarımız da var
içimizde. Örneğin, benim seçim bölgem Kütahya’da işsizlik oranı çok düşük diye
övünen, sevinen, güzel demeçler veren değerli milletvekillerimiz de var ama bu
iller göç vermektedir. İşsizlik oranının yüksek olması ve istihdamın yetersiz
olması nedeniyle gençlerin ili terk etmesinden sonra kalan ihtiyarlar
arasındaki işsizlik oranının TÜİK tarafından yayınlandığı gerçeğini bir tarafa
saklayarak “Memlekette işsizlik yok.” demenin hiçbir sorunu çözmediğini hepimiz
çok iyi bilmekteyiz. Özellikle Anadolu’nun birçok ilinde yaşanan göç sorununun
temeli, üniversite mezunu işsizler başta olmak üzere genç işsizlik oranının
giderek yükselmesidir. Her hâlükârda bunu, illere getirilecek yatırımların
teşvikiyle çözmek zorundayız.
Önergemize
desteğinizi bekliyor, saygılar sunuyorum. (MHP sıralarından alkışlar)
BAŞKAN –
Teşekkür ediyorum.
Milliyetçi
Hareket Partisi grup önerisi aleyhinde söz isteyen Fahrettin Poyraz, Bilecik
Milletvekili. 
Buyurun Sayın
Poyraz. (AK PARTİ sıralarından alkışlar)
FAHRETTİN POYRAZ (Bilecik) – Saygıdeğer Başkanım,
değerli milletvekili arkadaşlarım; Milliyetçi Hareket Partisinin üniversite
mezunları arasındaki işsizlik oranlarının artışına ilişkin olarak verdiği
önergenin aleyhinde söz aldım.
Genel anlamda çerçeveye baktığımız zaman elbette
işsizlik sadece Türkiye’mizin değil, ülkelerin genel anlamda problemi, genel
sorunu. Yıllar itibarıyla pek çok rakamı verip sizleri rakama boğacak değilim
ama Türkiye’nin işsizlik oranlarının, yıllar itibarıyla zaman zaman
artarak, zaman zaman azalarak yüzde 10’lu seviyelerde seyrettiğini söylemek
mümkün. 
Burada
üniversite mezunlarıyla ilgili olarak genel bir çerçeve çizilmeye kalkındığında
elbette başka başka kriterlerin de mutlaka göz önüne alınması gerekiyor.
Özellikle iktidarımız döneminde üniversite sayısındaki artışın, üniversitelerde
okuyan öğrencilerin ve mezun olan öğrencilerin sayısındaki artışın mutlaka ama
mutlaka göz önüne alınması gerekiyor. Hatırladığımız üzere, iktidara geldiğimiz
zaman ülkemizde yaklaşık 75 civarında üniversitemiz mevcut iken bu rakam şu
anda 174 civarında, vakıf ve kamu üniversiteleri olmak üzere arttı bu sayı. Ve
yine yıllar itibarıyla, üniversitelerde okuyan öğrenci sayısına baktığımız
zaman da bu rakamın 1,5 milyondan 5 milyonu aşan bir sayıya ulaştığını elbette
görüyoruz. Dolayısıyla, üniversiteli kesimin ve üniversite mezunlarının
artmasından mütevellit elbette rakamların da bu anlamda değişmesi, rakamların
da bu anlamda farklılaşması normal. Ancak, genel anlamda baktığımızda da şu
anda ülkemizde, 2013 yılı itibarıyla, yaklaşık 28 milyon civarında bir iş gücü
varken bunun 5 milyon 388 bin civarını üniversite mezunlarının oluşturduğunu
görüyoruz ve geçen yılın, 2013 yılının verilerine baktığımız zaman da aslında
üniversite mezunlarının sayısının da istihdama yeni katılma anlamında yüzde 8
artığını görüyoruz. Ancak, Türkiye nüfusuna genel olarak bakıldığında öğrenci
sayısının -ister bunu yüksekokul öğrencisi olarak alın ister daha da rakamı
büyütün, tüm öğrencileri esas alın- bugün Avrupa’daki pek çok ülkenin genel
toplam nüfusundan büyük olduğunu elbette gözden kaçırmamak lazım. Bu anlamda,
elbette ülkemizde yatırımların teşvik edilmesi gerekiyor. Biz geçtiğimiz
dönemlerde hatırlarsanız yatırımları teşvik anlamında pek çok uygulamalar
başlattık ve bu uygulamalar çerçevesinde de biliyorsunuz başta bölgesel
teşvikler olmak üzere, sektörel teşvikler olmak üzere pek çok uygulamalar
yapıldı. Ülkemizde ortalama olarak bir kişilik istihdamın artırılması
noktasında yapılması gereken yatırımın yaklaşık 400 bin lira civarında bir
rakam olduğunu da hatırlamamız gerekiyor. Dolayısıyla, bu sorun, evet, pek çok
yönü olan, pek çok boyutu olan bir sorun. Yani, bir taraftan ülkemizi büyütüp,
yatırımları artırıp, bir taraftan nitelikli iş gücünü artırmak, bir taraftan da
elbette eğitim planlamasını iyi yapmak mecburiyetindeyiz. 
Ben, lafı fazla
uzatmayacağım, Türkiye Büyük Millet Meclisimizin gündeminde yine toplumumuzun
pek çok kesimini ilgilendiren bir torba kanun yasa çalışmamız var. Dolayısıyla,
biz, gündem olarak bu kanunun ivedilikle, bir an önce çıkartılmasını ve bu
kanundan beklentileri olan toplum kesimlerimizin beklentilerinin karşılanması
noktasında öncelikle bu kanunun görüşülmesini istiyoruz. Elbette, tüm
öğrencilerimiz gibi, yüksekokulda okuyan ve yüksekokuldan mezun olan
öğrencilerimizin sorunları da önemlidir, onlara asla önemsiz demiyoruz. Ama
bugünün gündemi torba kanun olduğu için, mevcut, daha önce belirlenmiş olan
torba kanun çerçevesinde yasama faaliyetlerimizin devamını… Ama elbette Meclis,
gündemine hâkimdir; ben ileride, uygun görüldüğü bir zamanda da yüksekokul
mezunu öğrencilerimizin, işsiz kalan kardeşlerimizin sorununun gündeme
getirilmesinin daha faydalı olacağını düşünüyorum. 
Hepinizi en
kalbî duygularımla tekrar selamlıyor, teşekkür ediyorum. (AK PARTİ sıralarından
alkışlar) 
BAŞKAN –
Teşekkür ediyorum. 
Milliyetçi
Hareket Partisi grup önerisi lehinde söz isteyen Tanju Özcan, Bolu
Milletvekili. (CHP sıralarından alkışlar) 
TANJU ÖZCAN
(Bolu) – Sayın Başkan, değerli milletvekilleri; Genel Kurulu saygıyla
selamlıyorum. 
Tabii,
Milliyetçi Hareket Partisinin grup önerisi son derece önemli ve hepimiz
açısından da güncel bir konu.
Sayın
milletvekilleri, milletvekili olduğumdan bu yana beni en çok üzen konulardan
bir tanesi bu, eminim sizleri de aynı şekilde üzüyordur ve rahatsız ediyordur:
İşsiz gençler sürekli kapımızda. Siz iktidar partisi milletvekilisiniz,
herhâlde sizin kapınızı daha çok aşındırıyorlar. Ancak, beni daha da üzen,
üniversite mezunu işsiz gençlerin bizlere yaptığı müracaat. İnsanın içi
parçalanıyor. Ailesinden uzak, bin bir türlü fedakârlıklarla değişik şehirlerde
okumuş gençler büyük bir heyecanla üniversiteyi bitiyorlar, ondan sonra hayatın
gerçeğiyle yüz yüze geliyorlar, iş bulamıyorlar. 
Sayın
milletvekilleri, sizin bir sarı sendikanız var biliyorsunuz. Bu sarı sendikanın
verilerine göre -en güncel veri de değil bu, geçen yıla ait veri- 557 bin
üniversite mezunu işsiz genç var bu ülkede, 557 bin. Yine, bu sarı sendikanın
geçen yılki verilerine göre de, öğretmenlik unvanını almış atanamayan
üniversite mezunu 350 bin genç şu anda atanmayı bekliyor, bu rakamın içinde bu
da.
Sayın
milletvekilleri, şimdi size bir tablodan bahsetmek istiyorum -İnternet’te de
kolayca ulaşabiliyorsunuz- üniversite mezunu olan gençlerin işsizlik oranlarını
vermiş. Mesela, çok enteresandır, hukuk fakültesi mezunu olup şu anda 7 bin
işsiz hukukçu var bu ülkede. Bunları devletin resmî kurumları söylüyor, 7 bin
hukukçu işsiz. Siz her yere hukuk fakültesi açıyorsunuz ancak yetiştirdiğiniz hukukçulara
iş dahi bulamıyorsunuz. Herhâlde dünyanın hiçbir yerinde hukukçu işsiz
göremezsiniz bu oranda. Arkadaşlar, 66 bin yaşam bilimleri mezunu var, bunun 10
bini işsiz yani yaklaşık yüzde 15’i. Matematik ve istatistik üzerine eğitim
alan gençlerimize bakıyoruz; 85 bine karşılık 8 bin işsiz var. Mimarlık ve
inşaat alanında eğitim gören gençlere bakıyoruz; rakamlar çok çarpıcı, 199 bin,
yaklaşık 200 bin, işsiz sayısı da 22 bin yani siz 22 bin işsiz mimarlık
fakültesi veya inşaat fakültesi mezunu gençten bahsediyorsunuz. Bu oranlar
normal oranlar değil, dünyanın hiçbir yerinde de böyle oranlarla karşılaşmamız
mümkün değil. 
Mühendislik
işleri: Türkiye’de 540 bin mühendislik fakültesi mezunu insan var ve şu anda 46
bini işsiz, 46 bin işsiz mühendisimiz var memlekette. Buna karşın siz ne
yapıyorsunuz: Her tarafa üniversite açıyorsunuz, güzel bir şey. Bu
üniversitelere de kafanıza göre fakülte açıyorsunuz, yüksekokul açıyorsunuz.
Hiç araştırıyor musunuz, gerçekten, Türkiye’de hangi alanlarda iş imkânı
sağlayabileceğiz bu gençlere? Türkiye’de, aşağı yukarı her ay bir hukuk
fakültesi açılır hâle geldi. Ziraat mühendisleri işsiz olduğu hâlde Türkiye’de,
ziraat fakülteleri hızlı bir şekilde açılmaya devam ediyor. 
Diğer taraftan,
bakıyorsunuz özel sektöre, “Benim şu, şu alanlarda istihdam edeceğim üniversite
mezunu personel sıkıntım var.” diyor. Ama siz ihtiyaç olan alanlarda fakülteler
açmıyorsunuz, popülist davranıyorsunuz; üç beş kişinin talebini yerine
getirebilme adına, Türkiye’de, ileride işsiz kalacak şekilde, öğrencilerin
okuyabileceği fakülteleri açma noktasında ısrarlı davranıyorsunuz.
Sayın
milletvekilleri, bu atanamayan öğretmenlerle ilgili de birkaç oran vermek
istiyorum; yine, bu en güncel veri değil. Sınıf öğretmenliği: 9.795 kişi
atanmak için başvurmuş yaklaşık bir yıl önce, bunun 1.841’i atanmış yani
neredeyse yüzde 18’i, yüzde 82’si atanamamış. Türk dili ve edebiyatı: 7.733
başvuru olmuş atanmak için, 2.969’unu atayabilmişsiniz sadece. Bakın, bu
rakamları dikkatinizi çekmek için getirdim. Okul öncesi öğretmenliği, en çok
atama yapılan alanlardan bir tanesi: 4.502 kişiye karşılık sadece 1.815 kişi
atanabilmiş. Kimya: 1.410 kişi atanmak için başvurmuş. Kaç kişi atanmış Sayın
Kubat? 168 kişi sadece. Fizik: 1.501 kişi başvurmuş, sadece 134 kişi atanmış, 134
kardeşimiz öğretmen olabilmiş. 
Şimdi,
arkadaşlar, bu rakamlara bakıyorsunuz ve diyorsunuz ki: “Türkiye’de her şey
güllük gülistanlık.” Türkiye’de işsizlik almış başını gidiyor, tarım sektöründe
çalışan insanları dâhil etmediğiniz hâlde bile işsizlik Türkiye’de yüzde 10
civarında gidip geliyor, yüzde 10’un üstüne çıkıyor, yüzde 10’un hemen altına
düşüyor ama hiçbir zaman daha küçük rakamlara ulaşmıyor. “Amerika Birleşik
Devletleri’nde işsizlik oranları tarihin en yüksek oranlarına ulaştı.” deniyor.
En son açıklanan verilerde yüzde 6 civarında, ki bizim gibi değil, doğru bir
hesaplama yapıldığı hâlde. Bizde gerçek anlamda hesaplama yapılsa, tarım
sektöründeki insanlar da buna katılsa, onlar o alanda çalışıyormuş gibi
davranılmasa herhâlde işsizlik oranı Türkiye’de net bir şekilde yüzde 20’nin
üzerinde kalacak diyorum.
O anlamda bizim
önerimiz şu: Artık bu üniversiteleri açarken ve daha da önemlisi açılmış olan
üniversitelerde fakülteler, yüksekokullar oluştururken lütfen bu gençlerin
hangi alanlarda iş bulacağına bakarak bunları açın, bunların açılmasına öncülük
edin, yoksa önümüzdeki süreçte üniversite mezunu olup işsiz kalan öğrenci
sayısı hızlı bir şekilde artmaya devam edecek ve bu bizim açımızdan da -Türkiye
Cumhuriyeti’nin milletvekilleri açısından da- utanç verici bir durum olarak
kalmaya devam edecek. 
O anlamda, bu
araştırma önergesini ben çok önemsiyorum. Eğer takdir buyurursanız da,
gerçekten bu araştırma önergesi kabul edilirse de Türkiye’deki önemli bir
sıkıntının çözümü için hep birlikte adım atmış olacağız diyorum. Bu önergenin
kabulünü istiyorum, sizden talep ediyorum. 
Bir de sayın milletvekilleri,
konuşmamın sonunda birkaç gündür kafamı kurcalayan bir soruya cevap bulmak
istiyorum. Sayın milletvekilleri, PKK bir terörist örgüt değil mi? Muhakkak
buna “Evet.” diyorsunuz. İsrail de terörist bir devlet değil mi, sizin
söylemlerinizle? O da tamam. Benim burada anlayamadığım şu: Sizin bu
teröristlerle olan tuhaf ilişkinizi anlayamıyorum ben. Şimdi, Başbakan meydan
meydan dolaşıyor, “PKK terör örgütüdür.” diyor, yerin dibine sokup çıkartıyor.
Ama arkasından, “terör örgütü” dediği PKK’yla oturup müzakere ediyor çok rahat
bir şekilde. “İsrail terörist bir devlettir.” diyor, ne yapıyor arkadaşlar?
İsrail’e her konuda her türlü yardımı yapıyor. Meydan meydan İsrail’i
kötülüyor, “İsrail terörist devlettir.” diyor ama İsrail’in şu son Gazze
operasyonunu yaparken tanklarının kullandığı akaryakıtı, buldozerlerin
kullandığı akaryakıtı bir şekilde onlara pazarlıyor ucuz fiyata. Bunu yapıyor.
Yapmıyor mu Sayın Metiner?
CUMA İÇTEN (Diyarbakır) – Yok canım!
TANJU ÖZCAN (Devamla) – Arkadaşlar,
şu, son, Gazze’de ölen, öldürülen, masum, Müslüman Gazze halkının ölümünden
-kusura bakmayın ama- öldürülmesinden AKP yönetimi olarak siz de sorumlusunuz
arkadaşlar. (AK PARTİ sıralarından gürültüler) Samimi olarak söylüyorum, siz de
sorumlusunuz. Bu teröristlerle ve “terörist” dediğiniz devletlerle artık şu
tuhaf ilişkinize bir son verin, bir karar verin. 
CUMA İÇTEN (Diyarbakır) –
Filistinliler niye öyle demiyor? Gazze öyle demiyor. 
TANJU ÖZCAN (Devamla) – Sağda solda
aleyhinde konuşacaksın, ondan sonra akaryakıt dâhil her türlü desteği
vereceksin. Tuhaf bir ilişki. 
Bu ara çok konuşma fırsatı
bulamıyorum, son olarak bir konuya değinmek istiyorum. 
Sayın milletvekilleri, işsizlikten
bahsediyoruz burada, son zamanlarda devriiktidarınızda özellikle sürekli din
görevlisi alıyoruz, imam alıyoruz, müezzin alıyoruz. Nereye gidiyor bu kadar
imam ve müezzin? Bakın, Bolu’da en son müftüyle konuştum. Şu mübarek günlerde
teravih namazı kıldıracak imam sıkıntısı yaşanıyor köy camilerinde. 86 camide
görevli imam yok. Müftüye diyorum ki: “Bu kadar imam alındı, ne oldu bu
imamlar?” “İmam açığı yok Bolu’da.” diyordunuz. Bana diyor ki: “86 tane camide
imam açığımız var.” Ve bir de akıl veriyor, diyor ki: “Köylü arasında para
toplasın, kendine bir görevli tayin etsin, parasını versin cebinden, o görevli
de köylüye namaz kıldırsın.” Peki, o zaman sizin atadığınız bu görevliler
nerede? Ne iş yaparlar bunlar? 
(Mikrofon
otomatik cihaz tarafından kapatıldı) 
TANJU ÖZCAN
(Devamla) – Şu mübarek günlerde bile en azından bu sorunun çözümü için adım
atın diyorum. 
Genel Kurulu
saygıyla selamlıyorum. (CHP sıralarından alkışlar) 
BAŞKAN – Teşekkür
ediyorum.
Milliyetçi
Hareket Partisi Grup önerisi aleyhinde söz isteyen…
AHMET AYDIN
(Adıyaman) – Sayın Başkanım… Sayın Başkanım…
BAŞKAN – Buyurun
Sayın Aydın.
AHMET AYDIN
(Adıyaman) – Sayın Başkanım, sayın konuşmacı konuşmasında özellikle
Türkiye-İsrail ilişkilerinde Sayın Başbakanımızın, Türk Hükûmetimizin İsrail’e
bu konuda yandaş olduğunu, destek verdiğini ifade etti, açıklamak istiyorum. 
KEMALETTİN
YILMAZ (Afyonkarahisar) – Yalan mı ya? Yalan söylemedi ki.
BAŞKAN – Buyurun
Sayın Aydın, sataşma nedeniyle iki dakika söz veriyorum.
KEMALETTİN
YILMAZ (Afyonkarahisar) – Yalan söylemedi, doğruyu söyledi aslında. 
VI.- SATAŞMALARA İLİŞKİN KONUŞMALAR
1.- Adıyaman Milletvekili Ahmet Aydın'ın, Bolu
Milletvekili Tanju Özcan’ın MHP grup önerisi üzerinde yaptığı konuşması
sırasında AK PARTİ Grup Başkanına sataşması nedeniyle konuşması

AHMET AYDIN
(Adıyaman) – Teşekkür ediyorum Sayın Başkanım.
Tabii öncelikle
böyle bir günde, ramazan gününde İsrail’in devlet terörü uygulamak suretiyle
âdeta sistematik olarak soykırım yaparcasına bir halkı katletmesini bu kürsüde
kınamasını isterdim. Bunu öncelikle bir kınamasını isterdim ki, ondan sonra
Türkiye-İsrail ilişkilerini sorgulasın.
HASAN ÖREN
(Manisa) – Hep beraber kınadık, demagoji yapma! 
AHMET AYDIN
(Devamla) – Bakın değerli arkadaşlar, samimi olalım, elimizi vicdanımıza
koyalım. Yürekler dağlanıyor, vicdanlar kanıyor, dünya sessiz, uluslararası
örgütler, bazı güçlerin himayesinde, bu kıyıma göz yumuyor, geri planda belki
destek veriyor. 
ALİ SERİNDAĞ
(Gaziantep) – Siz ne yapıyorsunuz?
AHMET AYDIN
(Devamla) – Bizim ne yaptığımızı bütün dünya çok iyi biliyor, Türkiye çok iyi
biliyor ama siz de, şahsen sen de eğer kafanı kuma gömmüşsen onu bilemem.
Bakın
arkadaşlar, Mavi Marmara konusunda daha önceki konularda Türkiye-İsrail
ilişkileri ve her zaman, her daim Türkiye'nin Filistin’in yanında olduğu çok
aşikâr bir şekilde, net bir şekilde ortadadır. Bir haksızlık yapmak suretiyle
bunu söyleme. 
ALİ SERİNDAĞ
(Gaziantep) – Başbakan Gazze’ye niye gitmedi? Açıkla Ahmet Bey.
AHMET AYDIN
(Devamla) – İsrail’in Türkiye’den özür dilemesi, tazminat konusunda mutabakata
varmamız ama buna karşın Gazze’deki ablukayı henüz kaldırmamış olması nedeniyle
İsrail’le ilişkileri en minimum düzeye düşüren bir ülke Türkiye. 
YUSUF HALAÇOĞLU
(Kayseri) – Onun için ticareti en yüksek!
AHMET AYDIN
(Devamla) – Türkiye dış politikası böyle erdemli bir politikadır. Mağdurun,
mazlumun yanında olan, onun hukukunu koruyan bir politikadır. İşte, sen bu
politikayı anlayamazsın. Sen bu politikadan hiçbir şekilde nasibini
alamamışsın, kusura bakma. Kalkıp böyle bir günde, zulmün olduğu bir günde,
hunharca insanların katledildiği, vicdanların ağladığı bir günde kalkıp burada…

YUSUF HALAÇOĞLU
(Kayseri) – Kafalarını kesenlere niye ses çıkarmıyorsunuz?
AHMET AYDIN
(Devamla) - …“Türkiye İsrail’e destek çıkıyor.” demen hiçbir sorumlulukla
bağdaşmaz; olmayan bir şeydir, doğru olmayan bir şeydir. Yanlışlar üzerinde
burada siyaset…
(Mikrofon
otomatik cihaz tarafından kapatıldı) 
AHMET AYDIN
(Devamla) - …yaparcasına konuşmaktan kim, ne kâr elde eder? Ve bu, bütün
siyasetlerin de üstündedir. Doğru konuşmanızı istiyorum. 
Teşekkür ederim.
(AK PARTİ sıralarından alkışlar) 
BAŞKAN –
Teşekkür ediyorum. 
TANJU ÖZCAN
(Bolu) – Sayın Başkan…
BAŞKAN – Buyurun
Sayın Özcan. 
TANJU ÖZCAN
(Bolu) – Sayın Başkanım, hatip konuşmasında benim kafamı kuma gömdüğümü
söylemek suretiyle açık bir sataşmada bulunmuştur, cevap vermek istiyorum. 
BAŞKAN – Buyurun
Sayın Özcan, size de iki dakika söz veriyorum sataşma nedeniyle. (CHP
sıralarından alkışlar) 
2.- Bolu Milletvekili Tanju Özcan'ın, Adıyaman
Milletvekili Ahmet Aydın’ın sataşma nedeniyle yaptığı konuşması sırasında
şahsına sataşması nedeniyle konuşması

TANJU ÖZCAN
(Bolu) – Sayın milletvekilleri, bakın, çok özel günlerden geçiyoruz. Yani,
gerçekten hepimizin içi sızlıyor. 
AHMET AYDIN
(Adıyaman) – Kınamadın mı az önce yani? Kalkıp böyle bir zamanda…
TANJU ÖZCAN
(Devamla) - Ahmet Bey, bakın, burada şunun farkında bile değilsiniz,
unutmuşsunuz galiba: Bakın, burada 4 parti ortak olarak iki gün önce, İsrail’in
Gazze’ye düzenlediği kara harekâtına karşı Cumhuriyet Halk Partisi grup başkan
vekilinin önerisiyle ortak kınama metni hazırlayıp yayınlamadı mı bunu, siz
burada yok muydunuz? (CHP sıralarından alkışlar) 
HASAN ÖREN
(Manisa) – Ahmet yoktu burada. 
HÜSEYİN BÜRGE
(İstanbul) – Bir gün bile duramıyorsun arkasında o zaman. 
TANJU ÖZCAN
(Devamla) - Cumhuriyet Halk Partisi olarak biz, net olarak her yerde İsrail’i
açık bir şekilde kınamıyor muyuz Genel Başkanımızdan milletvekilimize kadar?
Ben burada daha dün konuştum, “İsrail’i açık bir şekilde kınıyorum, İsrail terörist
bir devlettir.” dedim mi, demedim mi? (AK PARTİ sıralarından gürültüler)
HÜSEYİN BÜRGE
(İstanbul) – Tamam, dedin, sonraki gün ne dedin?
MAHMUT TANAL
(İstanbul) – Dünkü tutanakları getirin ya. 
TANJU ÖZCAN
(Devamla) - Her şeyi bir tarafa bırakın. Ama, arkadaşlar, bakın, biz başımızı
kumun içine gömmüyoruz; siz samimi değilsiniz, onu söylemeye çalışıyoruz. Sen
şimdi ne yapıyorsun? İsrail’i her yerde eleştiriyorsun, ağır şeyler söylüyorsun
ama diğer taraftan, İsrail’le gizli anlaşmalar yapıyorsun. 
AHMET AYDIN
(Adıyaman) – Yalan söyleme! Çıkar onları, çıkar gizli anlaşmaları. Yalan
söyleme, ticari onlar. 
TANJU ÖZCAN
(Devamla) - Kuzey Irak’taki Kürt federe yapısının petrolünü alıyorsun,
Akdeniz’de dolaştırıyorsun, sonra İsrail’e bunu boşaltıyorsun. 
HÜSEYİN BÜRGE
(İstanbul) – Tanju, gizli anlaşmayı sen nereden biliyorsun?
TANJU ÖZCAN
(Devamla) - İşte, aynı İsrail de ne yapıyor biliyor musun? O akaryakıtla
buldozerlerin deposunu dolduruyor, tankların deposunu dolduruyor ve bugün o
masum Filistinlileri öldürüyor, katlediyor bunları. Siz bundan sorumlusunuz. 
Arkadaşlar, siz
ne anlatıyorsunuz? 
HÜSEYİN BÜRGE
(İstanbul) – Sen ne anlatıyorsun? 
TANJU ÖZCAN
(Devamla) - Bakın, sizin Genel Başkanınız ne kadar samimi olabilir? Yakasında
Yahudi üstün hizmet madalyasıyla dolaşan bir Başbakan, ne kadar “Ben
Filistinlilerin yanındayım, onların arkasındayım.” diyebilir? Çıkartsın önce şu
yakasındaki üstün hizmet madalyasını. Ayıptır, günahtır! (AK PARTİ sıralarından
gürültüler) Katillerin, teröristlerin kendisine taktığı madalyayla dolaşan bir
Başbakanın ne kadar samimi olduğundan bahsedebilirsiniz Allah’ınızı severseniz?
(CHP sıralarından alkışlar) 
BAŞKAN – Evet,
teşekkür ediyorum. 
V.- ÖNERİLER (Devam)
A) Siyasi Parti Grubu Önerileri (Devam)
1.- MHP Grubunun, Kütahya Milletvekili Alim Işık ve
arkadaşları tarafından, ülkemizde üniversite mezunlarının yaşadıkları işsizlik
sorununun araştırılarak alınacak önlemlerin belirlenmesi amacıyla 9/4/2013
tarihinde Türkiye Büyük Millet Meclisi Başkanlığına verilmiş olan Meclis araştırması
önergesinin, Genel Kurulun 19 Temmuz 2014 Cumartesi günkü birleşiminde
sunuşlarda okunmasına ve görüşmelerinin aynı tarihli birleşiminde yapılmasına
ilişkin önerisi (Devam)

BAŞKAN -
Milliyetçi Hareket Partisi Grup önerisi aleyhinde söz isteyen Hasip Kaplan,
Şırnak Milletvekili. 
Buyurun Sayın
Kaplan
HASİP KAPLAN
(Şırnak) – Sayın Başkan, teşekkür ederim. 
İşsizlik
Türkiye’nin gerçek gündemidir arkadaşlar ve gerçek gündeminde sorunların en
başında yer alıyor. Bu nedenle, Halkların Demokratik Partisi olarak her ne
kadar aleyhte bize söz hakkı verdinizse de üzerinde konuşacağım ve işsizlikle
ilgili daha önce bizim de verdiğimiz araştırma önergeleri olduğu gibi bu
meyanda, böyle bir araştırmanın bilimsel, sosyal, siyasal, kültürel
nedenlerinin araştırılması; özellikle üniversiteyi bitiren genç geleceğimizin,
Türkiye’nin geleceğinin, Türkiye’nin istikbalinin, bu gençlerin daha 23’ünde,
24’ünde, 25’inde üniversiteyi bitirirken işsizlik girdabında kalmaları, ev
kurmaya henüz hazırlanırken bir iş olmadığı için ev kuramayanlar,
evlenemeyenler, istikbali belirsiz olanlar, geleceği belirsiz olanlar konusu
son derece hayati, son derece önemlidir. 
Türkiye’de çok ciddi bir işsizlik
olduğunu biliyoruz. Bunun resmî rakamları 3 milyonun üstünde, TÜİK’in yeni
açıklaması. Bunun içinde üniversiteli genç işsizlerin oranının yüksekliği
aslında düşündürücüdür arkadaşlar yani 4 işsizden 1’inin üniversite mezunu
olması. Yani prefabrik gibi üniversiteler kurabiliriz. Her ülkede üniversite
okuyan öğrencilere denklik verebiliriz. Ukrayna’da okuyan öğrencinin sorunları
var, savaş koşullarında Türkiye'ye gelemiyorlar; Gürcistan’da var, her ülkede
var, her yerde okuyorlar; Kıbrıs’ta var, başka yerlerde var. Sorun şu: Yani
bunlar mezun olduğu zaman, ülkeye geldikleri zaman istihdamları, çalışmaları ne
olacak biliyor musunuz? Özel sektör “Gelin, çalışın, size 600 lira; artı 140
lira da yol parası, 740 lira vereceğiz.” diyor. Yani o da “Tanıdık olduğunuz
hiçin hatıra binaen.” diyor yani “Aslında ihtiyacımız yok çünkü ona da gerek
yok.” 
Şimdi, bu rakamlara baktığımız
zaman size arkadaşlarınız, hatipler bazı rakamları açıkladılar, ben farklı bir
boyutunu açıklamak istiyorum. Şimdi, bu oranlar 557 bin, TÜİK’in tabii. Bu TÜİK
ne kadar sağlıklı, ki bana göre çok sağlıklı rakamlar vermiyor TÜİK.
TANJU ÖZCAN (Bolu) – TÜİK’in
değil, sarı sendikanın rakamları onlar.
HASİP KAPLAN (Devamla) – Bu konuda ciddi, tarafsız
bir objektif, kayda dayalı -kayıt dışı olan durumlar da var biliyorsunuz- çok
ciddi bir araştırma olmadığı için, Hükûmet de ustalık döneminde ama maalesef
2023 vizyonunda “Ben bütün üniversitelileri işe girmiş bir Türkiye
yaratacağım.” diyemiyor. Çünkü 2014, şurada ne kaldı ki, dokuz sene arkadaşlar;
dokuz senede sadece eğitimde, sadece eğitimde, şu an, üniversite mezunu 350 bin
öğretmen adayı işsiz bekliyor ve bu torbada, torba kanunda birazdan
görüşeceğiz, 35 bin kişi için bir kadro açıldı, yani farklı branş alanlarıyla
40 bin olabilir. 
Şimdi,
öğretmenlerimiz KPSS sınavlarına giriyor, üç tane sınava giriyorlar tek bir
sınav da değil. Yani öğrenci olurken sınav, okulu bitirirken sınav, işe
girerken sınav… Yani her birisi de tek sınav değil arkadaşlar. Zaten bu KPSS
sınavlarında çıkan yolsuzluklar, hileler hurdalar, yandaşına, cemaatine,
paraleline, Haşhaşi’sine verilen cevaplar ayrı bir konu, ayrı bir tartışma
konusu. Bu torbaya da onun ivedi yargılama kanununu koyduk. Yani hiçbir şeyimiz
doğru değil. 
Burada bu sınava
girecek öğretmenler üç sınavdan geçiyor. Sanıyorum sınav bugün ve yarın, genel
kültür sınavına girecekler. Eğitimci arkadaşlarımız belki daha iyi bilir. Bir
genel kültür sınavı, bir de genel yetenek, eğitim bilimleri sınavı, yarın da
alan sınavları var; işte matematik, fen, fizik, kimya, yani bu alanlarda. 
Şimdi, buna
baktığımız zaman, bir de İŞKUR bir projeler yapıyor, bu kalkınma ajansları.
Aslında, Avrupa Birliğinden de fonlar alıyorlar, işte en son 500 bin euro bir
fon… Avrupa Birliğinden sorumlu Bakanımız burada bir açıklama yaparlarsa
sevinirim. Çünkü bu işsizlik ve genç işsizlik, üniversiteli, diplomalı
işsizlik… Artık, dernekleri kuruldu “Diplomalı İşsizler Derneği” diye bir
dernek kuruldu biliyorsunuz. Böylesi durumlar var. 
Yalnız beni etkileyen bir orandan bahsetmek
istiyorum arkadaşlar. Bu genç üniversite mezunu işsizlerin içinde -yine TÜİK’in
rakamlarına göre vereyim, 2013 yılını baz alalım- yüzde 29,3 genç işsizlerdir,
bu yüzde 29,3 üniversite mezunu olanlar; lise ve altı yüzde 20,2. Tabii genç
erkekler yüzde 23,4, ilginç bir rakam bu işsiz olayında, kadınlara geldiği
zaman bu yüzde 34,4’e çıkıyor. Bu çok vahim. Aslında, kadınlar evde mi kalsın,
üniversiteyi bitirenler evde daha mı iyi yemek pişirirler veya temizlik,
çamaşır, bulaşık işlerini yaparlar, onun için mi üniversiteye gönderiyorlar?
Yani, hakikaten sorgulamak gereken bir şey. Hani diyoruz ya “Kamusal alanda
düşünce, başörtüsü yasağı masağı olmadan herkes çalışsın.” Herkes de çalışsın
tabii ama niye kadınlara bir öncelik yok, bir pozitif ayrımcılık yok? Niye bir
ayağı Orta Doğu’da, Avrasya’da olan Türkiye’nin böyle bir fotoğraf verdiğini
anlamış değilim. 
Yine, torbada özelleştirmeyle ilgili yargı
kararlarının ötelenmesi var, primlerin beş yıl ödenmemesi teşvikleri var, bölge
teşvikleri var, vergilerin verilmemesi olayı var. Ama özel sektör işi almada
şöyle bir frene bastığını söylüyor, yani şunu anlamakta yarar var: Yani, vergi
artı prim toplamı maliyeti itibarıyla karşılaştırdığımız zaman diyor ki özel
sektör: “OECD ortalaması yüzde 30’dur bu yükün -işverene vergi, prim- Avrupa
Birliğinde 25 ama Türkiye’de yüzde 37’dir.” Yani bu şaşırtıcı bir rakam gibi geldi
bana, gerçekten şaşırtıcıdır ve bunun araştırılması lazım ki… 
Genç üniversite
mezunları işe girdikleri üç yıl, beş yıl, üniversite kredisi aldıkları için
hemen icraya verilmeden, yakalarına yapışılmadan; yeni evlenmiştir, yeni ev
kuruyordur, ev taksitlerini ödüyordur; bu gençlerimize bir yandan sahip
çıkarken bir yandan da… Yani, ilk işe girdikleri üç yıl mı olur, beş yıl mı
olur, bunlara kolaylık getiremez miyiz? Yani, bunların istihdamı konusunda
eğitim ve istihdam ayağının iş gücü planlaması yapılamaz mı arkadaşlar? Devlet
Planlama Teşkilatı ne işe yarar, yani Kalkınma Bakanlığı ne iş yapar, Ekonomi
Bakanlığı ne iş yapar? Müsteşarlıklar -Hazinenin- ne iş yapar? Bunların hepsi
ekonomiye bakıyor. Maliye Bakanlığı var; hepsi, hepsi ekonomiye bakıyor ama
hepsinin gündeminde genç işsizler yok; garip olan bir durum, yani Türkiye’nin
gündemi… 
Tabii, ben
şunları ifade ederken bir şey daha söylemek istiyorum: Bu genç işsizlerimiz
Türkiye’nin, ülkemizin geleceğidir. Eğer biz gençlerimize sahip çıkamazsak geleceğimize
sahip çıkamayız. 
Bir de
üniversitelerde bir düşünce açıklaması nedeniyle okuldan atılmış üniversiteli
gençler var; bakın, o apayrı bir konu. Ya, bir slogan atmıştır gençliğin
heyecanıyla; yani bunların da hem okuldan atılan işsizler ordusu içindeki
konumu… 
Bütün bunlarla
beraber, gelin, birlikte bir araştırma komisyonu kuralım, yeni dönemde, 1
Ekimden sonra bunu 4 parti olarak beraber yapalım. Türkiye’nin gerçek
gündeminde hayırlı bir iş yaparız diyor, saygılar sunuyorum. (HDP sıralarından
alkışlar) 
BAŞKAN –
Teşekkür ediyorum.
Milliyetçi
Hareket Partisi grup önerisini oylarınıza sunacağım: Kabul edenler… Kabul
etmeyenler… Öneri kabul edilmemiştir.
Cumhuriyet Halk
Partisi Grubunun İç Tüzük’ün 19’uncu maddesine göre verilmiş bir önerisi
vardır; okutup işleme alacağım ve oylarınıza sunacağım.
2.- CHP Grubunun, Grup Başkan Vekilleri İstanbul
Milletvekili Mehmet Akif Hamzaçebi, Ankara Milletvekili Emine Ülker Tarhan ve
Yalova Milletvekili Muharrem İnce tarafından İsrail’in Mavi Marmara gemisine
31/5/2010’da düzenlediği operasyonun öncesi ve sonrasında yaşanan gerçeklerin
ortaya çıkarılması amacıyla Türkiye Büyük Millet Meclisi Başkanlığına verilmiş
olan Meclis araştırması önergesinin, Genel Kurulun 19 Temmuz 2014 Cumartesi
günkü birleşiminde sunuşlarda okunmasına ve görüşmelerinin aynı tarihli
birleşiminde yapılmasına ilişkin önerisi
 19/07/2014
Türkiye Büyük Millet Meclisi Başkanlığına
Danışma Kurulu
19/07/2014 Cumartesi günü (Bugün) toplanamadığından; grubumuzun aşağıdaki
önerisinin, İç Tüzük’ün 19’uncu maddesi gereğince Genel Kurulun onayına
sunulmasını saygılarımla arz ederim.
 Mehmet
Akif Hamzaçebi
 
İstanbul
 
Grup Başkan Vekili
Öneri: 
Türkiye Büyük
Millet Meclisi gündeminin “Genel Görüşme ve Meclis Araştırması Yapılmasına Dair
Öngörüşmeler” kısmında yer alan, grup başkan vekilleri İstanbul Milletvekili M.
Akif Hamzaçebi, Ankara Milletvekili Emine Ülker Tarhan ve Yalova Milletvekili
Muharrem İnce tarafından İsrail’in Mavi Marmara gemisine 31/5/2010’da
düzenlediği operasyonun öncesi ve sonrasında yaşanan gerçeklerin ortaya
çıkarılması amacıyla verilmiş olan (909 sıra no.lu), Genel Kurulun bilgisine
sunulmak üzere bekleyen diğer önergelerin önüne alınarak, 19/07/2014 Cumartesi
günlü birleşimde sunuşlarda okunması ve görüşmelerinin aynı tarihli
birleşiminde yapılması önerilmiştir.
BAŞKAN – Cumhuriyet Halk Partisi grup önerisi
lehinde söz isteyen Muharrem İnce, Yalova Milletvekili.
Buyurun Sayın
İnce. (CHP sıralarından alkışlar)
MUHARREM İNCE
(Yalova) – Teşekkür ederim Sayın Başkan.
Sayın
milletvekilleri, hepinizi saygıyla selamlıyorum. İsrail’in uyguladığı devlet
terörünü protesto ederken, kınarken bir başka yanlışı da yapan vatandaşlarımız
var ne yazık ki. Sosyal medyada Twitter’da, Facebook’ta görüyoruz ki Türkiye
Cumhuriyeti vatandaşı olup da Yahudi kökenli Musevi vatandaşlarımıza tepki
koyan, “Onların evini yakalım, yıkalım, Büyükada’ya gidelim.” gibi mesajlar
görüyorum. Bazı gazetelerin ilginç, gereksiz, yanlış haberlerini görünce sap
ile samanı birbirine karıştırmamak gerektiğinin bir kez daha burada altını
çiziyorum. Biz İsrail’in devlet politikasından söz ediyoruz. Yoksa “İstanbul’da
yaşayan Musevi vatandaşlarımız İsrail’in bu politikalarından memnun.” demek
anlamına gelmez, bu ikisini birbirine karıştırmayalım.
Şimdi, ben
sizlere izninizle bir şey okumak istiyorum. Bunlar benim görüşlerim değil,
bunlar Cumhuriyet Halk Partili bir milletvekilinin görüşleri de değil. Bakın,
ne diyor birisi: “İsrail en büyük zaferini AKP sayesinde kazandı. Birleşmiş
Milletlerin Uluslararası Atom Enerjisi Kurumunda İsrail’in nükleer kapasitesi
var mı, yok mu oylamasında Türk delegasyonu çekimser kaldı. Geçtiğimiz sene
2010 Mayısında da Türkiye İsrail’in OECD üyeliğini onayladı, veto ettiğimiz
takdirde üye olması mümkün değildi; daha önce bir çok ülke veto etmişti. Otel
lobisinde değil, Birleşmiş Milletlerde, OECD salonlarında ‘one minute’ demek
marifettir. Sayın Başbakanın kalbi Ali diyor, dili Muaviye söylüyor.” Bunu
söyleyen HAS Parti Genel Başkanı, şu anda da AKP Genel Başkan Yardımcısı Numan
Kurtulmuş. Bunu ben söylemiyorum, kendisi söylüyor. Bunu önce Genel Başkan
Yardımcınıza gidip bir sormanız gerekir.
Sayın milletvekilleri, sizlere bazı sorularım
olacak. Suçlamıyorum, bu sorularımın cevabını siz de Sayın Davutoğlu’na gidin
sorun. 
1) İsrail’in
NATO tatbikatlarına vetosunu hangi Hükûmet kaldırdı? 
MİLLÎ SAVUNMA
BAKANI İSMET YILMAZ (Sivas) – Kaldırmadı, kaldırmadı. 
MUHARREM İNCE
(Devamla) – İsterseniz seçenek koyayım: A) CHP Hükûmeti. B) AKP Hükûmeti. 
MİLLÎ SAVUNMA
BAKANI İSMET YILMAZ (Sivas) – Kaldırmadı, yok öyle bir şey. 
MUHAMMET BİLAL
MACİT (İstanbul) – Bak, cevap veriyor, dinle. Bakan Bey cevap verdi.
MUHARREM İNCE
(Devamla) – 2) OECD üyeliğine vetoyu kim kaldırdı, hangi Hükûmet kaldırdı? 
OKTAY VURAL
(İzmir) – Fransız Hükûmeti!
MUHARREM İNCE
(Devamla) – 3) “Tepkim İsrail Devlet Başkanına değil, moderatöredir.” kim dedi?
4) Danimarka’da
uçaktan indiğinde, İsrail daha özür dilemeden “Siyonizm konusunda yanlış
anlaşıldım.” kim dedi?
5) Mavi Marmara
baskınında yurttaşlarımız yaşamını yitirirken, üç şartımız vardı; özür
dilenecek, tazminat ödenecek ve Gazze’ye abluka kalkacaktı. Şimdi bunlardan
tazminatı, ailelerle ilgili bir sıkıntı çıktı, onlar kabul etmedi. Peki, bu
özür nasıl dilendi? Obama’nın yanından telefonla aranıyor, özür dileniyor. Bu
ses kaydını duyan var mı? Bu özrü gören var mı? Bu nasıl bir özürdür? Dünya
diplomasi tarihinde böyle bir özür var mı?
OKTAY VURAL
(İzmir) – Başbakan özür diledi ama. 
MUHARREM İNCE
(Devamla) – 6) “İsrail’de nükleer silah var mı?” diye yapılan oylamada çekimser
hangi ülke kaldı? Çekimser kalan ülkenin Başbakanı kimdi?
7) Amerika
Birleşik Devletleri’nde Yahudi lobilerinden dünyadaki tek Müslüman, Davut
Yıldızı’nı alan kim? Davut Yıldızı’nı alan dünyadaki tek Müslüman kim? 
OKTAY VURAL
(İzmir) – BOP Eş Başkanı. 
MUHARREM İNCE
(Devamla) – 8) 13 Şubat 2009’da Genel Başkan Yardımcınız Hüseyin Çelik
imzasıyla bütün okullara -60 bin okula- bir genelge gönderildi. Millî Eğitim
Bakanı Hüseyin Çelik imzasıyla gönderilen genelgede “İsrail mallarını boykot
etmeyin.” dendi mi?
OKTAY VURAL
(İzmir) – Ama o paralelciydi!
MUHARREM İNCE
(Devamla) – 9) Suriye sınırındaki o mayınlı arazileri -22’nci Dönemden
milletvekilleri var, o dönemde milletvekilliği yapan bir arkadaşınız olarak
söylüyorum- İsrailli firmalara vereceksiniz dediğimizde, bu kürsüye gelip:
“Sizi gidi Yahudi düşmanları.” diye bize parmak sallayan milletvekilleri
kimlerdi?
10) Kürecik kimi
koruyor? Kürecik İsrail’e hizmet ediyor mu? Bunun bilgisini verin.
Türkiye
Cumhuriyeti’nin 1948’den beri bir Filistin politikası vardı. ANAP’ın olması,
Doğru Yol’un olması, CHP’nin olması, MHP’nin olması, Adalet Partisinin olması,
başka partilerin olması Türkiye'nin Filistin politikasını değiştirmiyordu. Ne
yazık ki Türkiye'nin bu Filistin politikasını yerle bir ettiniz. 
11) İsrail,
Suriye uçaklarını vurmak için Türkiye hava sahasını kullandı mı?
12) Türkiye,
İsrail uçaklarına yakıt sağlayan bir ülke midir? 
13) Filistin’i
destekleyen bir Suriye vardı, Orta Doğu’da dengeler böyle kuruluyordu; Suriye,
Filistin’i destekleyen bir ülkeydi. Kendi derdine düşmüş bir Suriye’yi siz
oluşturdunuz. Kendi derdine düşmüş bir Suriye oluşunca, tabii ki, Filistin’e
destek veren bir Suriye olmadığı için sıkıntılarımızın büyük çoğunluğu da bundan
kaynaklanıyor.
3 tane dost
kaldı: Barzani, Bağdadi ve Katar Emiri ne yazık ki.
14) Türkiye
Cumhuriyeti’nin onuru kırıldı, İsrail’de Büyükelçi oturma düzeninde
aşağılanarak, koltuğu daha düşük yapılarak; bir başka diplomatik böyle bir olay
hatırlıyor musunuz?
Yine, size,
kronolojik bir açıklama yapayım. Bunları kim söyledi? 
23 Mart 2013:
“Nisan’da Gazze’ye gideceğim.”
14 Nisan 2013:
“Tarih kesinleşti. Mayıs sonu gibi Gazze’ye gideceğim.”
21 Nisan 2013:
ABD Dışişleri Bakanı Kerry “Erdoğan’a Gazze’ye gitme.” dedim.
14 Mayıs 2013:
“Kerry’nin demeci hiç şık değil, Haziranda Gazze’ye gideceğim.” 
18 Mayıs 2013:
“Haziranda Gazze’deyim.” 
Aylardan temmuz.
Bu sözler kime aittir? Seçenek istiyorsanız size bu seçenekleri de veririm.
Az önce Grup
Başkan Vekili Sayın Ahmet Aydın, Sayın Tanju Özcan konuşurken “Gizli anlaşmalar
yapıp yapmadığımızı nereden biliyorsunuz?” dediniz. Bakın, ben verdiğim bir
soru önergesine Sayın Ahmet Davutoğlu imzasıyla verilen cevabı okuyorum,
devletin resmî belgesi: “Bölgedeki ve dünyadaki birçok ülkeyle olduğu gibi,
İsrail ve ülkemiz arasında da çeşitli anlaşmalar akdedilmiştir. Diğer ülke ve
uluslararası kuruluşlarla olduğu üzere, İsrail’le de siyasi, ticari, kültürel
ve askerî olmak üzere çok yönlü ilişkilerimiz karşılıklı imzalanan bu
anlaşmalar çerçevesinde yürütülmektedir. İkili ve çok taraflı ilişkilerin
geliştirilmesini amaçlayan bu anlaşmaların üçüncü ülkeleri hedef alan bir yönü
bulunmamaktadır. Bununla birlikte, söz konusu anlaşmalardan bazıları, hizmetin
gereği dolayısıyla, gizli olup bunlar dışındakiler Resmî Gazete’de
yayımlanmaktadır.” 
Hani sürekli
olarak en başta MHP’yi suçladınız ya, MHP’yi hep suçladınız…
AHMET AYDIN
(Adıyaman) – Tarih ne?
MUHARREM İNCE
(Devamla) – Tarihi de söyleyeyim: 9 Kasım 2009, soru önergesinin tarihi. Hep
MHP’yi suçluyordunuz ya “Hükûmet ortaklığınızda Suriye’yle gizli anlaşmalar
yaptınız.” diye; işte, ben de size, sizin İsrail’le gizli anlaşmalar
yaptığınızı Dışişleri Bakanı Sayın Davutoğlu’nun imzasıyla… “Biz yaptık.”
diyor. “Gizli olanlar, Resmî Gazete’de yayımlanamayanlar, onlar ayrı ama Resmî
Gazete’de yayımlananlar da var.” diyor. Demek ki İsrail’le de gizli anlaşmalar
yapmışsınız. Değerli arkadaşlarım, “Bir Musa gelir.” diyordunuz, meğer bir USA
geliyormuş, bunu hep birlikte burada gördük. Size söyleyeceğim şey şu:
Başbakanlığınız döneminde, sizin Hükûmetiniz döneminde otuz yedi gündür
rehinelerimiz var, bizim vatandaşlarımız rehine. Sonra da Dışişleri
mensuplarına “monşer” diyorsunuz. 
(Mikrofon
otomatik cihaz tarafından kapatıldı) 
MUHARREM İNCE
(Devamla) – Türk dışişleri politikasında sizin “monşer” dediklerinizin hiçbiri
bu duruma düşmedi, siz düştünüz. O “monşer” diye küçümsedikleriniz Türkiye’yi
hiçbir zaman bu duruma düşürmemişti.
Hepinize çok
teşekkür ediyorum. (CHP sıralarından alkışlar) 
BAŞKAN –
Teşekkür ediyorum.
AHMET AYDIN
(Adıyaman) – Sayın Başkanım…
BAŞKAN – Buyurun
Sayın Aydın.
AHMET AYDIN
(Adıyaman) – Gizli anlaşmalarla ilgili birtakım ifadelerde kullandı, açıklamak
istiyorum.
BAŞKAN – Ne gibi
ifadeler kullandı, Sayın Aydın?
AHMET AYDIN
(Adıyaman) – İsrail’le şu tarihte gizli anlaşma yaptığımızı ifade etti ve
Hükûmetimizi ilzam eden, Sayın Başbakanımızı ilzam eden birçok ifadeler
kullandı. (CHP sıralarından gürültüler)
ÖZGÜR ÖZEL
(Manisa) – Hükûmet cevap versin.
MAHMUT TANAL (İstanbul)
– Hükûmet orada Sayın Başkan.
BAŞKAN – Bir
saniye Sayın Aydın…
Sorulan soruya
verilen cevabı okudu Sayın İnce.
MUHARREM İNCE
(Yalova) – Ben soru sordum. 
AHMET AYDIN
(Adıyaman) – Evet ama verilen cevaptan farklı bir şekilde yorumladı efendim.
BAŞKAN – Neyi
farklı şekilde yorumladı?
MAHMUT TANAL
(İstanbul) – Sayın Başkan, Hükûmet orada. 
AHMET AYDIN
(Adıyaman) – Verilen cevabı farklı bir şekilde…
BAŞKAN – Sayın
Aydın, konuşmayı dinledim baştan sonuna kadar, herhangi bir sataşma söz konusu
değil. Ancak siz cevap verme durumunda değilsiniz burada çünkü grup önerisi
görüşülüyor efendim. 
AHMET AYDIN
(Adıyaman) – Efendim, Grup Başkanımıza…
MAHMUT TANAL
(İstanbul) – Hükûmet orada.
BAŞKAN –
Gruptan, grubunuzdan Zeyid Aslan konuşmacı şimdi, o cevaplayabilir.
AHMET AYDIN
(Adıyaman) – Ama Grup Başkanımıza sataştı.
BAŞKAN – Ama
sataşma olmadığı süre içerisinde “Ben şu konuşmaya cevap vereceğim.” deme
hakkınız yok efendim.
Buyurun Sayın
Zeyid Aslan, Tokat Milletvekili. 
AHMET AYDIN
(Adıyaman) – Hayır, birçok iddiayı efendim Grup Başkanımıza sataşarak verdi. 
BAŞKAN – Sayın
Aydın, lütfen, sataşma yok efendim. 
Buyurun. (AK
PARTİ sıralarından alkışlar) 
ZEYİD ASLAN
(Tokat) – Sayın Başkan, değerli milletvekilleri; Cumhuriyet Halk Partisinin
İsrail’in Mavi Marmara gemisine 31 Mayıs 2010’da düzenlediği operasyonun öncesi
ve sonrasına ilişkin konuların araştırılmasına yönelik olarak vermiş olduğu
Meclis araştırma önergesine karşı grubumuz adına görüşlerimizi belirtmek üzere
söz almış bulunuyorum. Bu vesileyle yüce Meclisi saygıyla selamlıyorum.
Tabii, CHP’nin vermiş olduğu grup
önerisiyle ilgili olarak biraz önce önerge sahipleri adına kürsüye çıkan Sayın
İnce konuşmasının on dakikalık bölümünün hiçbir noktasında önergeyle ilgili bir
cümleden dahi bahsetmedi. Zannediyorum tatili güzel geçmiş, Bodrum’da tatilini
bitirmiş, her zaman alıştığımız üslubuyla Meclise yeni bir renk, Meclise bir
güzellik katmaya gelmiş. (AK PARTİ sıralarından alkışlar) Zannediyorum KPSS
sınavı gibi bir test yapmaya kalktı. Ben onu kendi üslubuyla baş başa
bırakıyorum. Tatili inşallah güzel geçmiştir, keyif almıştır.
MUHARREM İNCE (Yalova) – Gayet
güzeldi.
ZEYİD ASLAN (Devamla) – Sorduğu
soruların hiçbirisinin biraz önce ifade ettiğim CHP’nin önergesiyle alakası
olmadığı için hiçbir sorusuna cevap vermeyeceğim. Kendisinin de söylemlerini bu
konuda muhatap almadığımı ifade etmek istiyorum. (CHP sıralarından gürültüler)
ÖZGÜR ÖZEL (Manisa) – Verseydin!
ZEYİD ASLAN (Devamla) –
Arkadaşlar, oradan boşa lafa atmayın lütfen. Ramazan günündeyiz, orucuz, oruca
uygun davranmaya çalışacağım; beni lütfen tahrik etmeyin. (AK PARTİ
sıralarından alkışlar, CHP sıralarından gülüşmeler) Beni lütfen tahrik etmeyin,
ne kendinizi üzün ne de şu yüce Meclisin saygınlığının zedeleneceği bir
davranışa tevessül ettirmeyin. Lütfen, sakin sakin dinleyin. Ben biraz önce
konuşmacıyı sakin sakin dinledim, sizden de aynı saygıyı bekliyorum.
Değerli arkadaşlar, önergenin ana
konusu olan İsrail’in Mavi Marmara gemisine düzenlediği saldırıya ilişkin
olarak sorulan sorulara ve önerge içeriğine geçmeden önce Mavi Marmara’nın
gittiği Gazze neresidir, Gazze’yi sadece bir kelimeden ibaret olarak bilen
arkadaşlara ifade etmek istiyorum. Gazze…
KEMALETTİN YILMAZ
(Afyonkarahisar) – O tarafa bak.
HASAN ÖREN (Manisa) – Sorulara
cevap vermeyeceksen bu yana bakma.
ZEYİD ASLAN (Devamla) – Bakın
arkadaşlar, lütfen, tekrar istirham ediyorum.
Sayın Ören, Sayın Kemalettin Bey;
ben nereye bakacağımı sana, size soracak değilim.
HASAN ÖREN (Manisa) – Ben öyle
bir şey demedim. Sorulara cevap vermeyeceksen…
ZEYİD ASLAN (Devamla) – Gözünün
içine de bakarım, başka şeye de bakarım. Lütfen… Nereye bakacağımı bana
sordurma.
HASAN ÖREN (Manisa) – Ben senin
nereye bakacağına karışmam, bu mübarek günde ne yapacağına karışmam.
ZEYİD ASLAN (Devamla) – Arkadaşlar, şurada sakin
sakin konuşmak istiyorum. Lahavle çekiyorum, başka bir şey yapmayacağım zaten.
Gazze, 1967
yılına kadar Mısır’ın kontrolünde olan, 1967’deki İsrail işgalinden sonra 2005
yılına kadar İsrail’in işgali altında bulunan ama 2005 yılında kısmi statüyle özgürlüğüne
kavuşmuş, bağımsızlığına kavuşmuş bir bölgedir. Gazze 1,5 milyon insanın
yaşadığı küçük bir toprak parçası ama onun da ötesinde, bulunduğu yer
itibarıyla stratejik açıdan, jeopolitik açıdan önem arz eden bir yerdir.
Özellikle Akdeniz’de uzun yıllardan beridir konuşulan doğal gaz ve petrol
rezervlerinin en fazla bulunduğu bölge Gazze açıklarıdır. 
Onun için
Gazze’ye yıllardan beridir İsrail tarafından önem arz ediliyor ve Filistin’in
değişik bölgelerinde olaylar çıksa da -geçtiğimiz günlerde olduğu gibi- Batı
Şeria’da 3 İsrailli gencin kaçırılmasının hesabı Gazze’den soruluyorsa bunun
nedeni aslında Gazze’yi uzun yıllardan beridir yalnızlığa ve ölüme terk etmiş
İsrail’in, ambargoları sonucu tamamen Gazze’yi yok etmek ve Gazze’nin
açıklarında bulunan ve geleceğin en önemli petrol ve doğal gaz rezervlerinin
olduğu bölgeye sahip olma arzusudur. O yüzden, Gazze siyasi açıdan olduğu kadar
stratejik açıdan, bulunduğu konum itibarıyla da çok büyük önem arz ediyor. 
Bunun için,
özellikle 2005 yılında yapılan bağımsız seçimlerin sonunda Gazze’nin de içinde
bulunduğu Filistin’de yüzde 65 oy alarak Hamas’ın iktidara gelmesi, o güne
kadar Filistin’de yapılacak bağımsız seçimlere demokratik gözle bakan dünyayı
başka bir yöne sevk etmeye başladı ve işte, 2005 seçimlerinin sonuçlarını
hazmedemeyen dünyanın zalimleri, 2005’te iktidara gelen Hamas’ı terör örgütü
ilan ettirerek Filistin’de kurulmaya çalışılan düzenin ve dünyaca 1994’teki
Oslo görüşmelerinde tanınma yolunda atılan adımların önüne geçtiler. 2005’ten
itibaren yeniden özellikle Hamas’ın en fazla güçlü olduğu Gazze bölgesi daha
fazla abluka altına alınmaya, orada yaşayan insanlar daha fazla mağdur edilmeye
ama insan ölümünden de öte bölge abluka altına alınarak insanların, topyekûn
tüm insanların yavaş yavaş ölümüne doğru bir yol açılmaya çalışıldı. İşte böyle
bir ortamda Türkiye’de ve dünyanın birçok noktasındaki aktivistler, sivil
toplum örgütleri, insani duyarlılığı yüksek olan topluluklar, Mavi Marmara
gemisi adı altında yola çıktılar ve amaçları oradaki çocuklara mama götürmekti,
bebek bezi götürmekti, gıda yardımı götürmekti, dolayısıyla insani yardım
götürmekti. Ama onun ötesinde bir hedefleri daha vardı, o da artık yavaş yavaş
ölüme terk edilmiş ve geleceği yok edilmeye çalışılan bir nesli ve soykırım yoluyla
tamamen yok edilmek istenen bir topluluğun içinde bulunduğu durumu dünya
kamuoyuna duyurmak ve dünya kamuoyunun bu konudaki duyarlılığını artırmaktı. 
Yaşananları
biliyoruz ve bu yolculuk yarı yolda yine terörist İsrail devleti tarafından
yine terör yoluyla durduruldu ve aynı zamanda birisi Amerikan vatandaşı olan 9
arkadaşımız, kardeşimiz Mavi Marmara gemisinde şehit edildi ve bunun yanında da
600 civarındaki insan oradan alınarak, gözaltına alınarak İsrail’e götürüldü. 
Şimdi, önergenin
içeriğinde birtakım sorular var. Tabii arkadaşlarımız bunlardan bahsetmediği
için ben bunlara kısaca, bilgilerim dâhilinde cevap vermek istiyorum.
Birincisi, deniyor ki: “Efendim bu gemiye binen insanların pasaportları yoktu,
vizeleri alınmamıştı.” Antalya Gümrük Kapısından çıkarken Türk ve yabancı
uyruklu olan Mavi Marmara gemisine binmiş bütün yolcuların pasaportları da
vardı, vizeleri de vardı. Bunu araştırmak zor bir şey değil, gümrükten
araştırılabilir: gidilir gümrükten kayıtlar alınır, isimlerle pasaportları ve
vizeleri var mıdır, yok mudur çok rahatlıkla bakılabilir. O yüzden bu önergenin
bu maddesi hiçbir araştırma yapılmadan verilmiş ve bu şekilde söylenmiş.
İkinci olarak,
efendim -ki bu, o günden beridir zaman zaman söylenir- 45 tane AK PARTİ
milletvekili gemiye binmiş ama sonra AK PARTİ Hükûmeti, orada insanların
öldürüleceğini bildiği için vatandaşlarına kıymış ama milletvekillerine
kıyamamış, onları gemiden indirmiş. Şimdi, Allah aşkına, biri çıksın -bu
cümleyi buraya yazan insanlar- 45’i geçtim 1 AK PARTİ milletvekilinin ismini
versin. Gemiye ne zaman binmiş, nasıl geri inmiş, inerken hangi olayla
karşılaşmış? Değil 45, 1 tane ismi dahi burada ifade etmeyip sadece soyut
olarak “45 milletvekili indi, bindi.” gibi çok basit rakamlar ve sözler
üzerinden böyle bir önerge verilmesi ve bunun üzerinden bir araştırma talep
edilmesi kadar komedi ve komik bir şey olamaz. 
Değerli
arkadaşlar, o dönemde, ben Türkiye Büyük Millet Meclisinin Filistin Dostluk
Grubu Başkanıydım ama aynı zamanda, 1996 yılından beri de, Mavi Marmara
gemisini organize eden İnsani Yardım Vakfının kuruluşundan beri görev almış,
yönetiminde mütevelli heyet başkanlığı görevi almış ve hâlen de fiilen
çalışamasam da resmî olarak mütevelli heyet üyesi olarak bulunuyorum. Eğer o
gemiye bir milletvekili binecekse ya da geri inecekse bunu en önce bilmesi
gereken benim, o gemiye de binmesi gereken benim. O günlerde gitmeyi düşünen
ama Meclisin çalışmaları sebebiyle gidememiş -şahsen en başta kendim olmak
üzere- gitmeyi çok arzu ettiğim hâlde Meclisin Anayasa görüşmeleri sebebiyle
gidememiş arkadaşlarınızdan biriyim. O yüzden, ikide bir gündeme getirip,
efendim “İndiler bindiler…” Bunların hepsi yanlıştır, bunların hiçbirisi doğru
değildir. İddia eden, en azından somut isimlerle bunu ispat etmek durumundadır.

Değerli
arkadaşlarım, özellikle son günlerde yaşanan İsrail vahşetine karşı Meclis
olarak dün bir bildiriyle duyarlılığımızı ortaya koyduk. 
(Mikrofon
otomatik cihaz tarafından kapatıldı)
ZEYİD ASLAN
(Devamla) – Lütfen, bu duyarlılığın gereği olarak, bunu sulandıracak, bunu
hafifletecek, bunu küçültecek söylemlerle, kürsüden, İsrail devletinin
uyguladığı terörist politikayı neredeyse mazeret kabul ettirecek bir noktaya
çevirmeyelim. Dün ortaya koyduğumuz hassasiyeti bugün de devam ettirelim,
inşallah yarın da devam ettirelim. (AK PARTİ sıralarından alkışlar) 
Bu noktada, ben,
Meclis araştırma önergesinin, tamamen, Meclisin çalışmalarını engellemeye
yönelik ve geçmişte kalmış, ispatı mümkün olmayan basit hadiselerden
kaynaklandığını düşünüyorum. Bu nedenle aleyhinde oy kullanacağımı ifade
ediyor, hepinizi saygıyla selamlıyorum. (AK PARTİ sıralarından alkışlar)
BAŞKAN –
Teşekkür ediyorum. 
HASAN ÖREN
(Manisa) – Sayın Başkan, İç Tüzük 69’a göre şahsıma Sayın Aslan sataşmıştır. 
BAŞKAN – Ne diye
sataştı Sayın Ören? (AK PARTİ sıralarından gürültüler) 
Bir saniye sayın
milletvekilleri, Sayın Ören’i dinliyoruz, yapmayın lütfen. 
Buyurun. 
HASAN ÖREN
(Manisa) – Başka sıralardan atılan bir lafı benim attığımı zannederek, kendisi
benim nereme bakılacağıyla ilgili “Sayın Ören, senin nerene bakacağımı bana
söyletme.” diyerek…
BAŞKAN – Buyurun
Sayın Ören. (CHP sıralarından alkışlar) 
VI.- SATAŞMALARA İLİŞKİN KONUŞMALAR (Devam)
3.- Manisa Milletvekili Hasan Ören'in, Tokat
Milletvekili Zeyid Aslan’ın CHP grup önerisi üzerinde yaptığı konuşması
sırasında şahsına sataşması nedeniyle konuşması

HASAN ÖREN
(Manisa) – Sayın Başkan, değerli milletvekilleri…
Sayın Aslan, bu
mübarek günlerde pek kürsüyü kullanmayın, ne zaman kullansanız vukuat çıkıyor. 
ÜLKER CAN
(Eskişehir) – Niye, niçin efendim? Kürsüyü kullanma hakkı size mi ait? 
HASAN ÖREN
(Devamla) – Baktım, geçen ramazanda, bu mübarek günde bu kürsüyü
kullanmışsınız, bir şeyler yapmışsınız bayanların neresine bakılacağıyla
ilgili. Doğrudur, yanlıştır gazetelerde birçok şey gördük. (AK PARTİ
sıralarından gürültüler) 
ÜLKER CAN
(Eskişehir) – Ayıp ya! Ayıp, ayıp!
BAŞKAN – Sayın
Ören, siz kendi konunuzla ilgili, sataşmayla ilgili cevap verin lütfen. 
HASAN ÖREN
(Devamla) – Şimdi, bana dönüp de “Sayın Ören, senin nerene bakacağımı ben
bilirim.” diyor ise benim her tarafıma bakabilirsin, hiçbir kusuru da yok. 
ÜLKER CAN
(Eskişehir) – Utanmazlık yapmayın!
HASAN ÖREN
(Devamla) – Bununla ilgili, Gazze’de olanlarla ilgili bu Meclis daha ne
yapacak? Cumhuriyet Halk Partisinin Grup Başkan Vekili öneriyi getirmiş, 4
siyasi partinin grup başkan vekilleri, 4 siyasi parti kınamayı imzalamışlar.
Hâlâ daha bunun üstünden siyaset devşirmeye kalkıyorsunuz. 
SALİH KOCA
(Eskişehir) – Yapmayın diye önerdik, işte yapmayın diye önerdik. 
HASAN ÖREN (Devamla)
– Sayın Grup Başkan Vekili onlarca soru sormuş. Bu sorulara kim cevap verecek,
MHP mi cevap verecek, HDP mi cevap verecek? Tabii ki siz cevap vereceksiniz.
İsrail’le bugüne kadar olan ilişkiler içerisinde, işinize geldiğinde
müttefikiniz oluyor, işinize geldiğinde ticari ilişkileri aile boyu
götürüyorsunuz, şimdi buraya geldiğinizde ise farklı bir boyutta Gazze
üzerinden kendinize rant sağlamaya çalışıyorsunuz; doğru değil arkadaşlar. 
Ben yine de Sayın Aslan’a tavsiye ediyorum, bu
mübarek ramazan günlerinde bu kürsüyü fazla kullanmasın. 
Hepinize saygılar sunarım. (CHP sıralarından
alkışlar)
BAŞKAN – Teşekkür ediyorum. 
ZEYİD ASLAN (Tokat) – Sayın Başkan…
BAŞKAN – Buyurun Sayın Aslan.
ZEYİD ASLAN (Tokat) – Başkanım, benim neyi
söylediğini söylememe gerek yok, siz kendiniz dinlediniz, çok ağır ithamda
bulundu. 
BAŞKAN – Ben dinlemedim; Türkiye dinledi, dünya
dinledi. 
ZEYİD ASLAN (Tokat) – Çok ağır ithamda bulundu. 
BAŞKAN – Söylenecek ne var Sayın Aslan burada
şimdi?
ZEYİD ASLAN (Tokat) – Müsaade ederseniz ben…
BAŞKAN – Hayır, neyi söyleyeceksiniz şimdi? Şu
kürsüden edilen laflara karşı ne söylenebilir, hem sizin hem Sayın Ören’in
söylediklerine?
HASİP KAPLAN (Şırnak) – Bence özür dilesin. 
ZEYİD ASLAN (Tokat) – Benim söylediğim bir cümleyi
söyler misiniz? 
BAŞKAN – Lütfen yani.
ZEYİD ASLAN (Tokat) – Başkanım, söz istiyorum. 
BAŞKAN – Sayın Aslan, ne söyleyeceksiniz? Söyleyin,
ne söyledi size?
ZEYİD ASLAN (Tokat) – Ben bir şey söylemediğim
hâlde söz verdiniz. 
BAŞKAN – Tamam, ne diye sarf etti? Söyleyin, tekrar
edin. 
ZEYİD ASLAN (Tokat) – Biraz önce, “Benim her
tarafıma bakabilir.”den başladı, benim daha önce söylemediğim birtakım sözleri…
BAŞKAN – Buyurun tekrarlayın, buyurun. 
Sataşma nedeniyle iki dakika söz veriyorum. 
Buyurun. 
4.- Tokat Milletvekili Zeyid Aslan'ın, Manisa
Milletvekili Hasan Ören’in sataşma nedeniyle yaptığı konuşması sırasında
şahsına sataşması nedeniyle konuşması

ZEYİD ASLAN (Tokat) – Sayın Başkanım, değerli
milletvekilleri; aslında tekrar söz almak istemiyordum ama ben Sayın Ören’in bu
kadar aşağılaşabileceğini düşünmemiştim, bu kadar alçalabileceğini de
düşünmemiştim. (CHP, MHP ve BDP sıralarından “Aa” sesleri) 
Söylenen çok basit, ben sizin “Gözünün içine de
bakarım, başka şeye de bakarım.” cümlesinden yola çıkarak, asla bu Meclis
kürsüsünde ifade edilemeyecek kadar aşağılık bir cümleyi söyleyebilecek
karakter sizde varsa zaten size fazla söylenebilecek bir söz yok. Siz zaten
kendinizi burada çok net bir şekilde ifade ettiniz. Ben özellikle bugün ramazan
olduğunu, sakin bir konuşma yapmak istediğimi ısrarla belirtmeme rağmen… 
Tabii ki siz şunu anlamışsınız: Kimin nereden
damarına basarsak nasıl bir sonuç alırız; bu konuda başarılısınız, sizi tebrik
ediyorum. Başardınız da ama asla sonuç alamayacaksınız. 
Lütfen, şu ramazan günü Meclisin mehabetini
bozmayın. 
ALİ UZUNIRMAK (Aydın) – Ya, illaki ramazanda mı,
her zaman bozmamak lazım Meclisin mehabetini? 
ZEYİD ASLAN (Devamla) – Bir kez daha buradan
uyarıyorum, buradan uyarıyorum, lütfen, Allah rızası için, güzel şekilde bir
çalışma yürütüyoruz, milletimizin beklediği bir çalışma var. Bunu siz muhalefet
olarak İç Tüzük’ün elbette ki tüm kurallarını, tüm haklarını kullanarak
götürmeye çalışın ama lütfen tahrik etmeyin. 
Ben daha fazla bir şey söylemek istemiyorum. 
Teşekkür ederim. (AK PARTİ sıralarından alkışlar)
ALİ UZUNIRMAK
(Aydın) – Sayın Başkan, her zaman ramazan olsun ya, o zaman bozulmayacak bu
Meclisin şeyi. 
HASAN ÖREN
(Manisa) – Sayın Başkan…
BAŞKAN – Buyurun
Sayın Ören. 
Sormayacağım
artık, buyurun, her türlü kelimeyi birbirinize konuşabilirsiniz. 
Buyurun.
5.- Manisa Milletvekili Hasan Ören'in, Tokat
Milletvekili Zeyid Aslan’ın sataşma nedeniyle yaptığı konuşması sırasında
şahsına sataşması nedeniyle konuşması

HASAN ÖREN
(Manisa) - Değerli arkadaşlarım, cümlenin içerisine koyacağınız kelimelere
dikkat edeceksiniz. Benim söylediğim, geçen yıl gazetelerde yazan…
MİHRİMAH BELMA
SATIR (İstanbul) – Geçen yılda kaldı.
HASAN ÖREN
(Devamla) – …ve doğruluğunu iddia etmeden, sadece gazetenin yazdığını söyledim.
Eksik bir tarafı varsa tamamlayın. (AK PARTİ sıralarından gürültüler)
Bu kadar
bağırmanıza gerek yok ya. Niye bağırıyorsunuz ki? Niye sinirleniyorsunuz ki?
Niye sinirleniyorsunuz? Sinirlenecek bir şey yok. 
Buraya çıkacak,
dönecek bu yana, hakaretleri yapacak, buna hiç kimse bir şey söylemeyecek,
ondan sonra da gazetede çıkan bir haber sizi rahatsız edecek. Niye rahatsız
ediyor? (AK PARTİ sıralarından gürültüler) Bu cümlenin içerisinde “aşağılık”
kelimesi kullanılabilir mi? Başbakan ve siz, bunu her zaman yapıyorsunuz.
Başbakan da aynısını yapıyor. Bütün muhalefeti şer grubu olarak ilan ediyor.
(AK PARTİ sıralarından gürültüler)
Şimdi “Siz şer
grubusunuz.” desem alınır mısınız? Alınırsınız. Alınırsınız değil mi?
İSMAİL AYDIN
(Bursa) – Aynısını iade ediyorum. Terbiyesiz herif!
HASAN ÖREN
(Devamla) – Başbakan da diyor ki: “Muhalefetin hepsi şer grubudur.” 
BÜNYAMİN ÖZBEK
(Bayburt) – Doğru.
HASAN ÖREN
(Devamla) – Çıkıp Başbakana bir laf söyleseniz ya. 
OKTAY VURAL
(İzmir) – Bu ülkede tek şer vardır, o da Erdoğan.
HASAN ÖREN
(Devamla) – Yetmiyor mu gücünüz?
RECEP ÖZEL
(Isparta) – Sen de ne konuştuğunu bilmiyorsun!
HASAN ÖREN
(Devamla) – Gücünüz yetmiyor mu? Yani bütün ülkenin yüzde 55’ini, yüzde
57’isini şer grubu olarak kabul ediyor musunuz milletvekilleri olarak? 
MEHMET ŞÜKRÜ
ERDİNÇ (Adana) – Ne konuşuyorsun?
HASAN ÖREN
(Devamla) – Başbakanınız böyle konuşuyor. Niye bağırıyorsunuz?
RECEP ÖZEL
(Isparta) – Sen bağırıyorsun.
HASAN ÖREN
(Devamla) – Ne zaman çıksa aynı hataları yapıyor. Bana ne söylediyse kendisine
iade ediyorum. (CHP sıralarından alkışlar, AK PARTİ sıralarından gürültüler)
RECEP ÖZEL
(Isparta) – Hadi oradan… Hadi oradan…
BAŞKAN – Sayın
milletvekilleri, birleşime on dakika ara veriyorum.
Kapanma Saati: 15.27
İKİNCİ OTURUM
Açılma Saati: 15.37
BAŞKAN: Başkan Vekili Sadık YAKUT
KÂTİP ÜYELER: Bayram ÖZÇELİK (Burdur), Muharrem
IŞIK (Erzincan)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin İkinci
Oturumunu açıyorum.
V.- ÖNERİLER (Devam)
A) Siyasi Parti Grubu Önerileri (Devam)
2.- CHP Grubunun, Grup Başkan Vekilleri İstanbul
Milletvekili Mehmet Akif Hamzaçebi, Ankara Milletvekili Emine Ülker Tarhan ve
Yalova Milletvekili Muharrem İnce tarafından İsrail’in Mavi Marmara gemisine
31/5/2010’da düzenlediği operasyonun öncesi ve sonrasında yaşanan gerçeklerin
ortaya çıkarılması amacıyla Türkiye Büyük Millet Meclisi Başkanlığına verilmiş
olan Meclis araştırması önergesinin, Genel Kurulun 19 Temmuz 2014 Cumartesi
günkü birleşiminde sunuşlarda okunmasına ve görüşmelerinin aynı tarihli birleşiminde
yapılmasına ilişkin önerisi (Devam)

BAŞKAN –
Cumhuriyet Halk Partisi grup önerisi üzerinde görüşmelere devam edeceğiz.
Cumhuriyet Halk
Partisi grup önerisinin lehinde söz isteyen Yusuf Halaçoğlu, Kayseri
Milletvekili. 
Buyurun Sayın
Halaçoğlu. (MHP sıralarından alkışlar)
YUSUF HALAÇOĞLU
(Kayseri) – Teşekkür ederim Sayın Başkanım.
Değerli
milletvekilleri, hepinizi saygıyla selamlıyorum.
Evet, aradan
dört yıldan fazla bir zaman geçti. 31 Mayıs 2010 gününde meydana gelen Mavi
Marmara olayı günümüze kadar sürmekte, devam etmekte ve birçok aşama geçirildi.
Çoğu zaman tazminatların ödeneceği belirtildi, son aşamasına gelindiği
belirtildi, Netenyahu’nun masasında iki aydır beklediği söz konusu edildi. Bu
arada, Türkiye’yle İsrail arasındaki ilişkilerin düzene girmekte olduğuna dair
çeşitli beyanatlar söz konusu edildi Dışişleri Bakanlığı tarafından, Başbakan
tarafından ve günümüze kadar geldik. Aslında değişen ne oldu? Değişen hiçbir
şey yok. Sadece 9 kişinin ötesinde, bir de ayrıca komada bulunan Süleyman Söylemez
Bey de maalesef hayatını kaybetti. Böylece, Mavi Marmara olayı sonrasında
ölenlerin sayısı 10’a çıktı. 
Aslında İsrail
Türkiye’yle oyun oynadı. Mavi Marmara’yla bir gösteri yapmak, aslında oradaki,
Gazze’dekilere yardım etmenin ötesinde, siyasi bir görüntü vermek amacıyla
düzenlendiğini düşündüğüm Mavi Marmara’da, Türkiye’nin İsrail’den hiç
beklemediği –ki bunu Dışişleri Bakanı da ifade etmektedir, etmiştir-
beklenmeyen bir ölçüde tepki görüldü ve insanlar, bu 6 gemiden oluşan filo,
“Gazze’ye özgürlük filosu” adıyla yola çıkan bu filo, ilaç, yiyecek ve birtakım
ekipman, çocuk oyuncakları ve insani yardım için gittiğini söyleyen bu filo,
saat dörtte İsrail askerleri tarafından baskına uğrayıp burada insanlarımız
katledildi. Yakalanan, daha doğrusu ele geçirilen gemi yolcuları birçok
işkenceye ve hakarete maruz kaldı, sorgulandı ve bunlar bu biçimde sonunda
Türkiye’ye iade edildi. 
Değerli milletvekilleri, bunları hepiniz aslında
biliyorsunuz. Son zamanlara kadar da bunların devam ettiğini de biliyorsunuz.
Nitekim en son 2 Mayıs 2014 gününde Türkiye’nin İsrail’le ilişkileri geri
düzeltmek amacıyla büyükelçisini göndereceği şeklinde de haberler ve beyanatlar
söz konusu edildi ama daha sonra gönderilmedi.
Aslında, Türkiye’yi yönetenler dış politikada yazboz
tahtası gibi deneme sınama yoluyla bir politika götürüyorlar. Devletlerde
politikalar, gelecekte nelerle karşılaşacağınızı tahmin ederek, varsayımlar
olsa bile onun üzerinden farklı birtakım gelişmeleri göz önüne alarak
yürütülür. Yani diyelim ki Mavi Marmara yerine ulaşsa, doğru şekilde ulaşsa ne
olurdu; ulaşmasa, İsrail’in baskınına uğrasa nasıl bir tedbir alırdınız,
bununla ilgili neleri yapardınız, bunları ciddi bir biçimde tahlil etmek
suretiyle yerine getirirdiniz ama maalesef Türkiye’nin dış politikasında yazboz
tahtası uygulandı.
Aslında,
Davutoğlu’nun Dışişleri Bakanlığına geldiği ilk dönemlerde Hükûmetin mesela
Suriye’yle ilgili doğru bir politikası vardı. Ticaret anlaşmaları yapmak,
strateji anlaşmaları imzalamak, vizelerin kaldırılması ve sınırların açılması
gibi birtakım politikalar gerçekten doğru politikalardı ve nitekim bunun
sonrasında, Suriye ile Türkiye’nin yakınlaşması, oradaki insanların Türkiye’ye
bakış açılarının değişmesi, Hatay meselesinin kendiliğinden çözümlenmesi gibi
birtakım olaylara sahne oldu. Hatta, o tarihlerde ben de gittim, Halep’te
üniversitede konferans da verdim. Şimdi, doğru olan bir politika birdenbire
Büyük Ortadoğu Projesi’ne maalesef harcandı. Ve Büyük Ortadoğu Projesi’nin
Türkiye’ye getireceklerini muhtemelen Türkiye yetkilileri, dış politikayı
yürütenler veya Başbakan iyi niyetle şöyle düşündüler: “Misakımillî sınırlarına
kadar uzanan bir büyük Türkiye’ye sahip olacağız.” Ama bunun böyle olmayacağını
çok iyi düşünmeleri gerekirdi çünkü Arap dünyası bile kendi içerisinde
birleşemezken, Birinci Dünya Savaşı sırasında Sykes-Picot Anlaşması’yla
sınırlar cetvelle âdeta çizilmişken yani sınır bile yokken ve değişik mezhep
gruplarına farklı ülkelerde yer verilmişken bunun ardında başka şeyler
olacağını Türkiye’nin düşünmesi gerekirdi. Nitekim, Türk ordusunun askerinin
başına çuval geçirenlere karşı sessiz kalan Türkiye, aslında kritik noktayı
orada kaybetmişti. Ondan sonra Türkiye'nin çizdiği tüm kırmızı çizgiler yok
edildi, yeşil hâle getirildi o çizgiler. Buradaki yanlışı çok iyi görmeniz
gerekirdi. 
“Suriye’de
Esat’ı devireceğim.” derken aslında İsrail’i yücelttiniz. Bunun farkına
varmadınız. Suriye’yi “Bir diktatörden kurtaracağız.” düşüncesiyle iç
karışıklığa sevk eden aslında Türkiye’den çok Amerika Birleşik Devletleri’ydi
ve siz buna aldandınız ve destek verdiniz. On beş günde bitireceğinizi
zannettiğiniz Suriye’deki olaylar, bakın, üç sene geçti, hâlâ bitmiyor ve
bugün, İsrail, kendisine karşı durabilecek en güçlü kara ordusuna sahip bir
devletin eksikliğinden faydalanarak, diğer taraftan, Mısır’da meydana gelen
olaylardan faydalanarak, Libya’da meydana gelen olaylardan faydalanarak,
Irak’ta meydana gelen olaylardan faydalanarak bugün istediği gibi at
koşturabiliyor ve istediği gibi Gazze’yi bombalayabiliyor, cinayetler
işleyebiliyor. Siz bunun farkına varmadınız. 
Devlet yönetimi
tecrübe gerektirir. Siz, “monşer” demekle geçmiş dönemdeki bütün bilgileri,
bütün birikimleri bir kenara attınız ve Türkiye’yi de içinden çıkılmaz bir
duruma soktunuz. 
Değerli
milletvekilleri, İsrail’e, sürekli olarak “one minute”yle başlayan ve kötüleyen
tavrınız… Aslında, sizin ciddi bir iş yapmayacağınızın en önemli göstergesi
neydi biliyor musunuz? O “one minute”i Başbakan söylediğinde, 2004 yılında
Amerika’da Yahudi Üstün Hizmet Ödülü’nü Başbakana vermişlerken, bu ödülü
Başbakanın o tarihte iade etmemesiydi. Bununla, siz onlara karşı ne kadar zayıf
olduğunuzu gösterdiniz ve İsrail, bunun üzerine, sizin üzerinizden her türlü
oyunu oynamaya başladı. Siz “İsrail’le arayı -Amerika’nın isteği üzerine-
düzelteceğim.” derken aslında İsrail sizinle oyun oynadı.
Bakın, Konya
bölgesinde askerî harekâta izin verdiniz ama onun ötesinde, Hatay bölgesinde
uçan İsrail insansız hava araçlarına ses çıkarmadınız. Kıbrıs’a ses
çıkarmadınız. Kıbrıs’ın doğusundaki, Doğu Akdeniz Bölgesi’ndeki petrol
aramalarına, doğal gaz aramalarına ses çıkaramadınız. Aksine, siz bunu
önleyeceğiz derken, bunu savaş sebebi gibi gösterirken aslında ne yaptınız?
Aslında, İsrail'le ticareti 4 kat daha fazla arttırdınız ve Türkiye Cumhuriyeti’nde
olmadığı ölçüde İsrail'le ilişkilerinizi düzelttiniz, çok daha ilerisine
götürdünüz. Ama İsrail sizinle… Telefonla özür dilediğini söyleyen İsrail'i
diplomatik kurallara aykırı olarak hemen kabul ettiğinizi söylediniz ve bunu
bir başarı olarak göstermeye kalkıştınız halk arasında ama meselenin boyutu
öyle değildi.
Bakın,
Türkiye'nin Tel Aviv Büyükelçisi Oğuz Çelikkol da ne diyor: “İsrail'den bu
kadar büyük tepki beklemiyorduk.” Bunu sizin büyükelçiniz söylüyor ama siz
İsrail'le ticareti geliştiriyorsunuz, onun ötesinde, petrol aktarıyorsunuz,
ortaya çıkacak, Doğu Akdeniz’de çıkacak doğal gaz boru hatlarının Türkiye
üzerinden Avrupa’ya sevk edileceği anlaşmalarını yapıyorsunuz. Daha da kötüsü,
Irak’ın kuzeyinde bir Kürt devleti kurulacağına karışan bir İsrail'e ses
çıkaramıyorsunuz. Siz onunla iş birliği hâlinde hareket ediyorsunuz.
Diğer taraftan,
“IŞİD” denilen bir cinayet örgütü var, “Allahü ekber” diyerek insanların
kafasını kesiyor, buna ses çıkaramıyorsunuz ve onlara diyemiyorsunuz ki: Siz ne
biçim Müslümansınız? Karşınızdaki insanlar Şii de olsa Allah’ı kabul ediyor mu,
ediyor. Kur’an-ı Kerim’i kabul ediyor mu? Ediyor. Hazreti Muhammed’i
“Peygamberim” diye kabul ediyor mu? Ediyor. Siz daha, buna, “Müslüman
değildir.” diyerek kafasını kesen insanlara “terör” diyemiyorsunuz. Siz bunlara
diyemiyorsunuz ki; Müslümanlarla uğraşacağına git İsrail'le uğraş. Çünkü siz
destekliyorsunuz, ayıp ediyorsunuz.
RAMAZAN CAN
(Kırıkkale) – Bırak Hocam ya!
KEMALETTİN
YILMAZ (Afyonkarahisar) – Aynen.
YUSUF HALAÇOĞLU
(Devamla) – “Bırak”ı bırakın…
Daha Musul’da
kaç gündür tutsak bulunan, başta konsolosumuz olmak üzere bizim o kadar… Ses
çıkarmıyorsunuz, Meclisi uyutuyorsunuz, hâlbuki biliyor musunuz ki, IŞİD şu an
Musul Konsolosluğumuzu üs olarak, karargâh olarak kullanıyor, bizim toprağımızı
kullanıyor ve siz bu konuda bir beyanat bile vermiyorsunuz.
ALİM IŞIK
(Kütahya) – Danışıklı dövüş o.
YUSUF HALAÇOĞLU (Devamla) – Bunu topraktan,
insanlardan, toplumdan saklıyorsunuz. Yapmayın, kendinize gelin.
(Mikrofon otomatik
cihaz tarafından kapatıldı)
YUSUF HALAÇOĞLU
(Devamla) – İsrail’e gerçekten takiye olarak değil başka türlü gelin. Dün
Başbakan diyor ki Bursa’da: “Efendim, yeni bir haçlı seferiyle karşı
karşıyayız.” Hâlbuki, 2011 15 Nisanında Başbakan Avrupa Konseyi Parlamenterler
Meclisinde Haçlı Seferlerini övüyordu, “Doğuya medeniyet getirdi.” diyordu.
Hangisine inanacağız? Siz de bu bilgileri düşünün, kendi fikirlerinize bakın,
ondan sonra karar verin. (MHP sıralarından alkışlar)
MEHMET METİNER
(Adıyaman) – “Doğuya medeniyet getirdi.” diye bir lafı yok. Yapmayın Allah
aşkına.
YUSUF HALAÇOĞLU
(Devamla) – Haçlı mı? Bakın, videosu var, Avrupa Konseyindeki konuşmasına
bakın.
BAŞKAN – Sayın
Halaçoğlu, lütfen…
YUSUF HALAÇOĞLU
(Devamla) – Avrupa Konseyi Parlamenterler Meclisindeki konuşmasının videosu
var.
KEMALETTİN
YILMAZ (Afyonkarahisar) – Hocam, ikna edemezsin, ne söylersen söyle; gözleri
var görmezler, kulakları var duymazlar.
YUSUF HALAÇOĞLU
(Kayseri) – Hayır, dinletirim, burada var.
BAŞKAN –
Cumhuriyet Halk Partisi grup önerisi aleyhinde söz isteyen Ahmet Aydın,
Adıyaman Milletvekili.
Buyurun Sayın
Aydın. (AK PARTİ sıralarından alkışlar)
AHMET AYDIN
(Adıyaman) – Çok teşekkür ediyorum Sayın Başkanım.
Değerli
milletvekilleri, tabii, çok önemli bir meseleyi, çok sorumlu, çok sağduyulu bir
dil kullanarak konuşmak durumundayız. Bakın, daha dün, hakikaten, Türkiye Büyük
Millet Meclisi çok önemli bir imza attı. Bütün siyasi partilerin ortak
imzasıyla İsrail’in bu vahşet dolu saldırısını kınayan ve buna karşılık olarak
da İsrail’den Türk milleti olarak beklentilerimizi de ifade eden çok güzel bir
bildiri yayımladı. Bu bildirinin ilk ve son paragrafını özellikle ben tekrar
sizlerin de bilgilerinize sunmak istiyorum.
Bakın, değerli
arkadaşlar, “Türkiye Büyük Millet Meclisi olarak, İsrail’in Gazze’de Filistin
halkına karşı bütün uyarılara rağmen artarak süren saldırılarını şiddetle
kınıyoruz. İsrail’in katliama dönüşen bu saldırılarını uluslararası hukuk ve
insan hakları hukukunun ağır ihlalleri olarak değerlendirmekteyiz. İsrail bu
harekâtla Gazze halkını yıkıma mahkûm etmektedir.” En son olarak “Türkiye Büyük
Millet Meclisi olarak acılarını derinden paylaştığımız Filistinli
kardeşlerimizin yanında olmaya, davalarına sahip çıkmaya ve bütün koşullarda
kendilerini desteklemeye devam edeceğimizi bir kez daha ilan ederiz.” Ve 4
siyasi parti grubunun da imzasıyla bu bildiri yayımlandı. Türkiye'ye yakışan,
Türkiye Büyük Millet Meclisine yakışan bu bildiriydi, bu güzellikti ve bu
güzelliğin bozulmaması lazım. 
TANJU ÖZCAN
(Bolu) – Biz de onu söyledik. 
AHMET AYDIN
(Devamla) – Millî meselelerde, insani olan birtakım hassasiyetlerde hep
birlikte, bir araya gelerek, Türkiye'deki tüm halkımızın, 77 milyonun da
desteğini alarak her zaman, her daim, mağdur olan, mazlum olan her kimse,
siyasetüstü bir yaklaşımla ona dokunmamız lazım, yaklaşmamız lazım. Bundan
dolayı da ben bütün siyasi partilere de teşekkür ediyorum ama bunun muhafazası
da gene hepimizin elinde. 
Şimdi, İsrail
Filistin’e böyle bir zulüm uygularken, böyle bir vahşet varken, hiçbir şekilde
tarifi mümkün olmayan acılar yaşanırken, haksız ve hukuksuz, uluslararası
hukukun, bütün evrensel kaidelerin ihlal edildiği bir vahşetle âdeta bir
soykırım yaşanırken bizim kullandığımız dil hakikaten çok önemlidir. Bizim bu
dilin, şu ya da bu şekilde İsrail’in yaptığını haklı çıkarır tarzda bir ifadeye
asla yol açmaması lazım…
TANJU ÖZCAN
(Bolu) – Ya, öyle söyleyen yok.
AHMET AYDIN
(Devamla) – …böyle bir yoruma asla meydan vermemesi lazım, çünkü kararlı,
tutarlı bir irade ortaya koyduk ve bu irade Türkiye Cumhuriyeti'nin iradesidir,
bu irade Türkiye Büyük Millet Meclisinin iradesidir aynı zamanda. 
TANJU ÖZCAN
(Bolu) – Biz de öyle söylüyoruz.
AHMET AYDIN
(Devamla) – Bu iradeden dolayı gerçekten teşekkür ediyorum ama bu iradeye sahip
çıkacaksak eğer… Bakın, bugün, özellikle böyle bir vahşetin yaşandığı süreçte
Mavi Marmara konusunu ısıtarak buraya getirip bu araştırma önergesiyle bunu bu
süreçte sorgulamak ne derece doğru? Açıkçası onu da sorgulamak istiyorum ben. 
TANJU ÖZCAN
(Bolu) – Şu madalyayı da bir sorgulasana! 
AHMET AYDIN
(Devamla) – Mavi Marmara’da bir vahşetin olduğu, bir acının olduğu, tamamen
uluslararası sularda uluslararası hukukun ihlal edildiği, tamamen insani yardım
götüren, gıda ve ilaç götüren bir gemiye oysaki uluslararası sularda maalesef
bir saldırı düzenlendi. Bu saldırı hiçbir şekilde, asla ve kata kabul edilemez,
bunun hiçbir gerekçesi olamaz. Kim ne derse desin bu saldırıya baştan itibaren
karşı durduk, dik durduk ve sonuna kadar samimi ve kararlı irademizi, dik
duruşumuzu Sayın Başbakan neye mal olursa olsun ilk günden ifade etti, ortaya
koydu. 
Bakın
arkadaşlar, İsrail, tabii ki gücünü hepinizin bildiği bir yer ve maalesef
birçok zalim dünya devletleri de eğer zulme ortak oluyorlarsa, zulme sessiz
kalıyorlarsa, İsrail’in bu vahşetine sessiz kalıyorlarsa onların da
sorgulanması lazım. Ama, ona rağmen Sayın Başbakanımız ilk defa… Düşünün,
geçmişten bu yana, 48’den bu yana, 67’den sonra, ne zaman derseniz deyin, çıkıp
da İsrail’e, İsrail Hükûmetine doğrudan ya da dolaylı bir şekilde böyle bir
özür diletme girişiminde bulunabildi mi? Bilakis, onu da bırakın bir tarafa,
“Ya, İsrail yanlış yapıyor.” diyen olabildi mi?
MAHMUT TANAL
(İstanbul) - Böyle bir sorun yoktu.
AHMET AYDIN
(Devamla) - Kim dedi? Bunu ancak ve ancak Recep Tayyip Erdoğan dedi. Ancak ve
ancak o söyleyebilirdi, o söyledi ve o günden bugüne sözünün arkasında durdu.
(AK PARTİ sıralarından alkışlar)
TANJU ÖZCAN
(Bolu) – Madalya… Madalya…
AHMET AYDIN
(Devamla) - Ne dedi? “Özür dileyeceksin.” Evet, Obama da şahittir ve kaldı ki
İsrail Hükûmeti bunu da yalanlamadı, özür dilediğini de kabul etti, özür
diledi. Tazminatta bir mutabakata varıldı. Ama, 3’üncü şartımız vardı. Ne
dedik? “Gazze’deki ablukayı tamamen kaldıracaksın. Gazze insani yardıma, her
türlü yardıma açık olacak.” dedik ve o zaman da ne oldu? Sayın Başbakanımız,
evet, “Gazze’ye gideceğim.” dedi. Ama tarihleri iyi hatırlayalım, geçmişe iyi
bakalım. Niçin gidemedi? Niçin gitmedi? Çünkü Mısır’da bir darbe oldu ve buna
“darbe” diyemeyenler dahi oldu, maalesef içimizde oldu, Türkiye’de bile oldu.
Şu anda, sizin çatı aday olarak gösterdiğiniz kişinin dahi Mısır’daki darbeye
karşı tutumu belli. 
ALİM IŞIK
(Kütahya) – Dilin burkulur ramazan gününde! Ayıp oluyor, ayıp!
AHMET AYDIN
(Devamla) - Yine “İsrail, Filistin meselesinde Türkiye taraf olmamalı.” diyen
bir zihniyet var arkadaşlar, böyle bir vahşet. 
TANJU ÖZCAN
(Bolu) – Madalya ne oldu, madalya, madalya?
AHMET AYDIN
(Devamla) - Eğer sessiz kalıyorsak o zulme ortak oluyoruzdur. Ama, biz hep
“Haksızlık karşısında susan dilsiz şeytanlardan olmayacağız.” dedik ve
elhamdülillah olmadık. “Biz safımızı belli edeceğiz.” dedik. Gücümüz neye
yeterse yetsin doğrudan yana, haklıdan yana, mağdurdan yana, mazlumdan yana
olacağız ve o günden bugüne de elhamdülillah bu dik duruşumuzu sergiledik.
Değerli
arkadaşlar, Türkiye'nin İsrail politikasını geçmişte de bütün Türkiye kamuoyu
bilir, bütün dünya kamuoyu da bilir. Ama, gelinen noktada AK PARTİ
hükûmetleriyle birlikte Türkiye'nin dış politikasında, İsrail politikasında,
Filistin’e her zaman ve her daim olan yakın duruşumuzu da ve Filistin
meselesini de kendi meselemiz olarak gördüğümüzü bütün herkes bilir.
HASAN ÖREN
(Manisa) – Bir tane dostun kalmamış, hâlâ “dış politika” diyorsun. 
AHMET AYDIN
(Devamla) - Ben buralara girecek değilim ama birkaç hususun özellikle altını
çizmek isterim.
TANJU ÖZCAN
(Bolu) – Şu madalya konusunun altını çizer misin? 
AHMET AYDIN
(Devamla) - Gelip, burada, bu zamanda, birtakım sorular sorarak, insanların
kafalarında birtakım endişeler ya da birtakım haksız, mesnetsiz iddialarda bir
şeyler varmış gibi olumsuz bir algı oluşturmak ne derece doğru? 
Şimdi, sormak
istesem: Ya, sayın falanca, filanca, Sayın Muharrem İnce, sen şunu yaptın mı,
bunu yaptın mı, şunu dedin mi, bunu dedin mi? Böyle havada kalsa bu. Doğru bir
şey mi bu? Bakın, bir defa, tabii, hepsini tam not alamadım ama dediniz ki:
“NATO tatbikatına İsrail vetosunu kim kaldırdı?” Ne demek istiyorsunuz?
MAHMUT TANAL
(İstanbul) – İktidar yaptı. 
AHMET AYDIN
(Devamla) - Birincisi şu: Bu koskoca bir yalan. NATO tatbikatında İsrail vetosu
kalkmış değil ki “Kim kaldırdı?” diye soruyorsunuz. Böyle bir şey mümkün değil.
Bu iddiaların hepsinin ispata ihtiyacı var, hepsinin ispat edilmesi lazım.
Yine, değerli
arkadaşlar, aynı şekilde, şu Üstün Cesaret Ödülü. Bakın, bunu veren ne İsrail
Hükûmetidir ne İsrail devletidir.
MUSTAFA KALAYCI
(Konya) – Yahudi devleti. 
AHMET AYDIN
(Devamla) - Siz kendiniz de ifade ettiniz, evet, bizim Musevi vatandaşlarımıza,
dünyadaki Musevilere karşı kesinlikle bir yanlış algımız, anlayışımız olamaz.
İnsan olarak herkesi Yaradan’dan ötürü de severiz dedik, severiz de ama yanlış
yapanlara da kapımız sonuna kadar kapalıdır.
Şimdi, bu Üstün
Cesaret Ödülü’nü İsrail Hükûmeti vermedi, İsrail devleti vermedi, Amerika’daki
bir Musevi komitesi, Amerikan Musevi Komitesi verdi ve Sayın Başbakanımızın
barışa olan katkılarından dolayı verdi.
ALİ UZUNIRMAK
(Aydın) – Bir tane değil, iki tane!
AHMET AYDIN
(Devamla) - Bakın, siz de ifade ettiniz, Musevilere karşı tabii ki bizim bir
şey söylememiz mümkün değil. Biz, İsrail Hükûmetinin yanlış politikalarını,
İsrail Hükûmetinin terör uygulamalarını, soykırıma yol açan o vahşi
uygulamalarını eleştiriyoruz; İsrail halkını değil ya da Musevi vatandaşları
değil. Hatta birçok Musevi komitesi, Musevi cemaati de İsrail Hükûmetini
eleştiriyor, İsrail devletinin bu politikalarını eleştiriyor. Dolayısıyla,
sapla samanı karıştırmamak lazım, doğru şeyleri ifade etmek lazım, doğru
şeyleri ortaya koymak lazım ve onun üzerinden fikir üretmek lazım.
Bizim bir tek
sorunumuz var: Filistin’deki, Gazze’deki kardeşlerimizin haksız bir şekilde,
hunharca katledilmesine karşı duruşumuz var; bizim sorunumuz bu. Biz bunu bir
insanlık sorunu olarak görüyoruz, biz bunu bir vicdan sorunu olarak görüyoruz
ve orada ölen sadece masum insanlar değil, orada insanlık ölüyor diyoruz ve bu
manada “birleşemeyen milletler” bir türlü birleşemedi, Güvenlik Konseyinin 5
üyesinden 1’inin dahi bir ifadesiyle 197, 198 millet bir araya gelemiyor. Bunun
sorgulanması gerektiğini ifade ediyoruz. Dünya barışı için bu uluslararası
örgütlerin kendi kendini sorgulamaya, bunların yeniden yapılandırılmaya
ihtiyacı olduğunu söylüyoruz. 
Peki, tam
tersine, bu uygulama İsrail’den Filistin’e değil Filistin’den İsrail’e olsaydı
ya da bir Müslüman ülkeye değil ya da inancı uğruna yaşayan birilerine değil,
bu vahşi uygulamalar, bu katliamlar başka bir yerde olsaydı bunlar susacak
mıydı acaba? İşte, bunun sorgulanması lazım diyorum ve hepinizi saygıyla
selamlıyorum. (AK PARTİ sıralarından alkışlar)
BAŞKAN –
Teşekkür ediyorum.
YUSUF HALAÇOĞLU
(Kayseri) – Sayın Başkan…
BAŞKAN – Buyurun
Sayın Halaçoğlu.
YUSUF HALAÇOĞLU
(Kayseri) – Şimdi, efendim, az önce Sayın Grup Başkan Vekilinin konuşmasında,
burada olmayan, adayımız olan bir kişi hakkında yaptığı bir itham var. 
BAŞKAN – Kimin
hakkında efendim?
YUSUF HALAÇOĞLU
(Kayseri) – Sayın Ekmeleddin İhsanoğlu hakkında. Bununla ilgili açıklama yapmak
istiyorum.
BAŞKAN – Sayın
Halaçoğlu, grup önerisi görüşülüyor.
YUSUF HALAÇOĞLU
(Kayseri) – “Adayınız” diye bizi suçladı.
BAŞKAN – Size
karşı bir sataşma varsa…
YUSUF HALAÇOĞLU
(Kayseri) – “Adayınız” dedi efendim.
ALİM IŞIK
(Kütahya) – Onunla ilgili doğru olmayan açıklamalarda bulundu.
BAŞKAN – Buyurun
yerinizden veriyorum.
ALİ UZUNIRMAK
(Aydın) – Ne alakası var, grup önerisiyle Cumhurbaşkanı adayının ne alakası var
Sayın Başkan? (AK PARTİ sıralarından gürültüler)
BÜNYAMİN ÖZBEK
(Bayburt)- Nasıl da sahipleniyorsunuz öyle?
ALİ UZUNIRMAK
(Aydın) – Sahipleniyoruz, ne oluyor? Sahipleniyoruz, destekliyoruz. Yalan dolan
konuşup niye öyle şey yapıyorsun? (AK PARTİ ve MHP sıraları arasında karşılıklı
laf atmalar)
BAŞKAN – Buyurun
Sayın Halaçoğlu.
VII.- AÇIKLAMALAR
1.- Kayseri Milletvekili Yusuf Halaçoğlu'nun, Adıyaman
Milletvekili Ahmet Aydın’ın CHP grup önerisi üzerinde yaptığı konuşmasındaki
bazı ifadelerine ilişkin açıklaması

YUSUF HALAÇOĞLU
(Kayseri) – Teşekkür ederim Sayın Başkanım.
Şimdi,
Ekmeleddin İhsanoğlu AKP’nin de teklifiyle, eski ismiyle İslam Kalkınma
Örgütünün Genel Sekreterliğine geldi. Herkesin bildiği gibi, burası 57 ülkeyi
temsil eden bir birliktir. Bu birlik içerisinde tek başına herhangi bir şekilde
karar vermesi mümkün değildi Mısır konusunda. Ama ben şimdi onlara şunu sormak
istiyorum: Türkiye, neden İKÖ’nün toplanması için bir başvuruda bulunmadı Mısır
konusunda? Niye bu teklifte bulunmadı da toplanmadı? Önce bunun hesabını
versinler, cevabını versinler. 
İkincisi: Bakın,
Ekmeleddin Bey Filistin’de devlet nişanı aldı, Kudüs Yıldızı verildi kendisine
ama Sayın Başkana da Yahudi Cesaret Madalyası verildi İsrail’de. 
AHMET AYDIN
(Adıyaman) – İsrail’de değil. Hükûmetle, İsrail devletiyle alakası yok, onu
söylüyoruz.
YUSUF HALAÇOĞLU
(Kayseri) – Ama İsrailliler verdi. Yahudi Cesaret Ödülü’nü aldı. 
BÜNYAMİN ÖZBEK
(Bayburt) – Yalan konuşuyorsun.
YUSUF HALAÇOĞLU
(Kayseri) – Şimdi, burada tutup da birilerini suçlamaya kalkıştığınız zaman, kendisi
“Efendim, burada birbirimizi suçlamayalım. Bu, devletler üstü, millî bir
meseledir. Bu konuda daha sakin olalım.” derken aslında kendisi aynı hatayı
yapıyor. Biz burada hiçbir zaman Filistin’e İsrail’in saldırısını onaylayan bir
tavır içerisinde olmadık; aksine, onlara karşı çıktık, hâlâ da karşı çıkıyoruz
ve canilikle suçluyoruz. Ama aynı caniliği yapanlara karşı da aynı tavrı
onlardan bekliyoruz. “Allahü ekber.” diyerek insanların kafasını kesenlere de aynı
tepkiyi göstersinler. 
Teşekkür
ediyorum. 
BAŞKAN –
Teşekkür ediyorum. 
V.- ÖNERİLER (Devam)
A) Siyasi Parti Grubu Önerileri (Devam)
2.- CHP Grubunun, Grup Başkan Vekilleri İstanbul
Milletvekili Mehmet Akif Hamzaçebi, Ankara Milletvekili Emine Ülker Tarhan ve
Yalova Milletvekili Muharrem İnce tarafından İsrail’in Mavi Marmara gemisine
31/5/2010’da düzenlediği operasyonun öncesi ve sonrasında yaşanan gerçeklerin
ortaya çıkarılması amacıyla Türkiye Büyük Millet Meclisi Başkanlığına verilmiş
olan Meclis araştırması önergesinin, Genel Kurulun 19 Temmuz 2014 Cumartesi
günkü birleşiminde sunuşlarda okunmasına ve görüşmelerinin aynı tarihli
birleşiminde yapılmasına ilişkin önerisi (Devam)

BAŞKAN –
Cumhuriyet Halk Partisi grup önerisini oylarınıza...
III.- YOKLAMA

(CHP
sıralarından bir grup milletvekili ayağa kalktı)
MUHARREM İNCE
(Yalova) - Yoklama istiyoruz.
BAŞKAN – Yoklama
talebi var, yerine getireceğim.
Sayın İnce,
Sayın Aygün, Sayın Türeli, Sayın Özcan, Sayın Ören, Sayın Tanal, Sayın Çelebi,
Sayın Canalioğlu, Sayın Demiröz, Sayın Özel, Sayın Çam, Sayın Erdoğdu, Sayın
Özgümüş, Sayın Küçük, Sayın Aygün, Sayın Batum, Sayın Düzgün, Sayın Haberal,
Sayın Sarı, Sayın Kuşoğlu. 
Üç dakika süre
veriyorum.
Yoklama işlemini
başlatıyorum.
(Elektronik
cihazla yoklama yapıldı)
BAŞKAN – Sayın
milletvekilleri, toplantı yeter sayısı vardır.
V.- ÖNERİLER (Devam)
A) Siyasi Parti Grubu Önerileri (Devam)
2.- CHP Grubunun, Grup Başkan Vekilleri İstanbul
Milletvekili Mehmet Akif Hamzaçebi, Ankara Milletvekili Emine Ülker Tarhan ve
Yalova Milletvekili Muharrem İnce tarafından İsrail’in Mavi Marmara gemisine
31/5/2010’da düzenlediği operasyonun öncesi ve sonrasında yaşanan gerçeklerin
ortaya çıkarılması amacıyla Türkiye Büyük Millet Meclisi Başkanlığına verilmiş
olan Meclis araştırması önergesinin, Genel Kurulun 19 Temmuz 2014 Cumartesi
günkü birleşiminde sunuşlarda okunmasına ve görüşmelerinin aynı tarihli
birleşiminde yapılmasına ilişkin önerisi (Devam)

BAŞKAN –
Cumhuriyet Halk Partisi grup önerisini oylarınıza sunuyorum: Kabul edenler…
Kabul etmeyenler… Kabul edilmemiştir.
Alınan karar
gereğince, gündemin “Kanun Tasarı ve Teklifleri ile Komisyonlardan Gelen Diğer
İşler” kısmına geçiyoruz.
1'inci sırada
yer alan, Türkiye Büyük Millet Meclisi İçtüzüğünde Değişiklik Yapılmasına Dair
İçtüzük Teklifi ve Anayasa Komisyonu Raporu'nun görüşmelerine kaldığımız yerden
devam edeceğiz.
VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER
A) Kanun Tasarı ve Teklifleri
1.- Adalet ve Kalkınma Partisi Grup Başkanvekilleri
İstanbul Milletvekili Ayşe Nur Bahçekapılı, Kayseri Milletvekili Mustafa
Elitaş, Giresun Milletvekili Nurettin Canikli, Kahramanmaraş Milletvekili Mahir
Ünal ve Adıyaman Milletvekili Ahmet Aydın’ın; Türkiye Büyük Millet Meclisi
İçtüzüğünde Değişiklik Yapılmasına Dair İçtüzük Teklifi ile Tunceli
Milletvekili Kamer Genç’in; Türkiye Büyük Millet Meclisi İçtüzüğünün Bir
Maddesinin Değiştirilmesi Hakkında İçtüzük Teklifi ve Anayasa Komisyonu Raporu
(2/242, 2/80) (S. Sayısı: 156)

BAŞKAN –
Komisyon? Yok.
Ertelenmiştir.
2’nci sırada yer
alan, Devlet Sırrı Kanunu Tasarısı ve Avrupa Birliği Uyum Komisyonu ile Adalet
Komisyonu Raporlarının görüşmelerine kaldığımız yerden devam edeceğiz.
2.- Devlet Sırrı Kanunu Tasarısı ve Avrupa Birliği Uyum
Komisyonu ile Adalet Komisyonu Raporları (1/484) (S. Sayısı: 287)

BAŞKAN –
Komisyon? Yok.
Ertelenmiştir.
3’üncü sırada
yer alan, Türkiye Sağlık Enstitüleri Başkanlığı Kurulması ile Bazı Kanun ve
Kanun Hükmünde Kararnamelerde Değişiklik Yapılmasına Dair Kanun Tasarısı ile
Kars Milletvekili Yunus Kılıç ve Amasya Milletvekili Avni Erdemir ile 79
Milletvekilinin; Türkiye Sağlık Enstitüleri Başkanlığı Kurulması ile Bazı Kanun
ve Kanun Hükmünde Kararnamelerde Değişiklik Yapılmasına Dair Kanun Teklifi ve
Sağlık, Aile, Çalışma ve Sosyal İşler Komisyonu Raporu’nun görüşmelerine
başlayacağız. 
3.- Türkiye Sağlık Enstitüleri Başkanlığı Kurulması ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Tasarısı ile Kars Milletvekili Yunus Kılıç ve Amasya Milletvekili Avni Erdemir
ile 79 Milletvekilinin; Türkiye Sağlık Enstitüleri Başkanlığı Kurulması ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Teklifi ve Sağlık, Aile, Çalışma ve Sosyal İşler Komisyonu Raporu (1/937,
2/2229) (S. Sayısı: 615)

BAŞKAN – Komisyon? Yok. 
Ertelenmiştir. 
4’üncü sırada
yer alan, İş Kanunu ile Bazı Kanun ve Kanun Hükmünde Kararnamelerde Değişiklik
Yapılmasına Dair Kanun Tasarısı ile Benzer Mahiyetteki 108 adet kanun teklifi
ve Plan ve Bütçe Komisyonu Raporu’nun görüşmelerine kaldığımız yerden devam
edeceğiz.
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın
Milletvekili Muhammet Rıza Yalçınkaya'nın; İstanbul Milletvekilleri Mahmut
Tanal ve Binnaz Toprak'ın; İstanbul Milletvekili Mahmut Tanal'ın; İstanbul
Milletvekilleri Mahmut Tanal ve Gürsel Tekin'in; İstanbul Milletvekili Celal
Dinçer'in; Manisa Milletvekili Erkan Akçay'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Muğla Milletvekili Nurettin Demir'in; Ankara Milletvekili
Levent Gök'ün; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Ali Özgündüz'ün; Tekirdağ Milletvekili Bülent Belen ve Milliyetçi Hareket
Partisi Grup Başkanvekili Mersin Milletvekili Mehmet Şandır'ın; Ankara
Milletvekili İzzet Çetin'in; İstanbul Milletvekilleri Aydın Ağan Ayaydın ve
Ercan Cengiz'in; Kars Milletvekili Mülkiye Birtane'nin; Manisa Milletvekili
Erkan Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Ankara Milletvekili İzzet Çetin'in;
Zonguldak Milletvekili Ali İhsan Köktürk'ün; İstanbul Milletvekili Mustafa
Sezgin Tanrıkulu'nun; İstanbul Milletvekili Mahmut Tanal'ın; İstanbul
Milletvekili Mahmut Tanal'ın; İstanbul Milletvekili Atila Kaya ve Milliyetçi
Hareket Partisi Grup Başkanvekili İzmir Milletvekili Oktay Vural ile 2
Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın; Hatay
Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; Balıkesir Milletvekili Ayşe Nedret Akova'nın;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın; İstanbul Milletvekilleri Gürsel Tekin ve Mahmut Tanal'ın;
Erzincan Milletvekili Muharrem Işık'ın; İstanbul Milletvekili Abdullah Levent
Tüzel'in; İstanbul Milletvekili Abdullah Levent Tüzel'in; Kocaeli Milletvekili
Haydar Akar'ın; Cumhuriyet Halk Partisi Grup Başkanvekili İstanbul Milletvekili
Mehmet Akif Hamzaçebi ve İstanbul Milletvekili Ferit Mevlüt Aslanoğlu'nun;
İzmir Milletvekili Rahmi Aşkın Türeli'nin; Manisa Milletvekili Özgür Özel'in;
İzmir Milletvekili Rahmi Aşkın Türeli'nin; Batman Milletvekili Ayla Akat
Ata'nın; Bursa Milletvekili Sena Kaleli'nin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Osmaniye Milletvekili Hasan Hüseyin Türkoğlu ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 3 Milletvekilinin; Diyarbakır Milletvekili Altan Tan'ın; İzmir Milletvekili
Rahmi Aşkın Türeli'nin; İzmir Milletvekili Hülya Güven ve 34 Milletvekilinin;
İstanbul Milletvekili Sebahat Tuncel'in; Balıkesir Milletvekili Namık
Havutça'nın; Trabzon Milletvekili Mehmet Volkan Canalioğlu'nun; Trabzon
Milletvekili Mehmet Volkan Canalioğlu'nun; Kastamonu Milletvekili Emin Çınar ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Kastamonu Milletvekili Emin Çınar ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Bursa Milletvekili Sena Kaleli'nin;
İstanbul Milletvekili Mahmut Tanal'ın; Trabzon Milletvekili Mehmet Volkan
Canalioğlu'nun; Mersin Milletvekili Mehmet Şandır ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Kütahya Milletvekili Alim
Işık ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket
Partisi Grup Başkanvekili Kayseri Milletvekili Yusuf Halaçoğlu ile 20
Milletvekilinin; Trabzon Milletvekili Mehmet Volkan Canalioğlu'nun; Barış ve
Demokrasi Partisi Grup Başkanvekili Bingöl Milletvekili İdris Baluken'in;
İstanbul Milletvekili Süleyman Çelebi'nin; Tekirdağ Milletvekili Candan
Yüceer'in; Samsun Milletvekili Cemalettin Şimşek'in; Balıkesir Milletvekili
Ayşe Nedret Akova'nın; İzmir Milletvekili Rahmi Aşkın Türeli'nin; İzmir
Milletvekili Rahmi Aşkın Türeli'nin; Balıkesir Milletvekili Ayşe Nedret
Akova'nın; İstanbul Milletvekili Abdullah Levent Tüzel'in; İzmir Milletvekili
Aytun Çıray'ın; Balıkesir Milletvekili Ayşe Nedret Akova'nın; Konya
Milletvekili Mustafa Kalaycı ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Balıkesir Milletvekili Ayşe Nedret Akova'nın; Balıkesir Milletvekili Ayşe
Nedret Akova'nın; Ankara Milletvekili İzzet Çetin'in; Manisa Milletvekili Hasan
Ören'in; Çanakkale Milletvekili Mustafa Serdar Soydan'ın; Manisa Milletvekili
Hasan Ören'in; Manisa Milletvekili Özgür Özel'in; Bursa Milletvekilleri Hüseyin
Şahin ve Önder Matlı ile 8 Milletvekilinin; İzmir Milletvekili Aytun Çıray'ın;
Manisa Milletvekili Hasan Ören’in; Denizli Milletvekili Mehmet Yüksel ve Çorum
Milletvekili Cahit Bağcı ile 37 Milletvekilinin; Manisa Milletvekili Erkan
Akçay ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Manisa Milletvekili Sakine Öz'ün; Cumhuriyet Halk Partisi Grup
Başkanvekili İstanbul Milletvekili Mehmet Akif Hamzaçebi'nin Benzer Mahiyetteki
Kanun Teklifleri ve Plan ve Bütçe Komisyonu Raporu ile Türkiye Büyük Millet
Meclisi Başkanlığı ve Plan ve Bütçe Komisyonu Başkanlığı Tezkereleri (1/931,
2/115, 2/139, 2/158, 2/195, 2/282, 2/297, 2/298, 2/324, 2/368, 2/399, 2/434,
2/439, 2/453, 2/524, 2/528, 2/555, 2/601, 2/640, 2/689, 2/691, 2/798, 2/885,
2/896, 2/944, 2/1019, 2/1063, 2/1103, 2/1131, 2/1156, 2/1200, 2/1202, 2/1203,
2/1217, 2/1222, 2/1227, 2/1236, 2/1242, 2/1245, 2/1248, 2/1258, 2/1260, 2/1301,
2/1302, 2/1345, 2/1350, 2/1364, 2/1372, 2/1383, 2/1414, 2/1422, 2/1426, 2/1431,
2/1437, 2/1442, 2/1488, 2/1496, 2/1498, 2/1506, 2/1514, 2/1516, 2/1525, 2/1540,
2/1595, 2/1652, 2/1655, 2/1657, 2/1677, 2/1688, 2/1716, 2/1747, 2/1765, 2/1775,
2/1794, 2/1797, 2/1799, 2/1808, 2/1837, 2/1869, 2/1899, 2/1906, 2/1924, 2/1932,
2/1938, 2/1954, 2/1957, 2/1963, 2/1983, 2/1997, 2/2000, 2/2032, 2/2041, 2/2051,
2/2056, 2/2057, 2/2065, 2/2069, 2/2083, 2/2146, 2/2156, 2/2158, 2/2176, 2/2178,
2/2186, 2/2187, 2/2190, 2/2191, 2/2192, 2/2198) (S. Sayısı: 639)(x)

BAŞKAN – Komisyon ve Hükûmet? Yerinde.
Dünkü birleşimde, İç Tüzük’ün 91’inci maddesine
göre temel kanun olarak görüşülen tasarının birinci bölümünde yer alan 16’ncı
madde üzerindeki son önerge olan Giresun Milletvekili Nurettin Canikli ve
arkadaşlarının önergesinin oylama işleminde kalınmıştı. Önergeyi hatırlatmak
için tekrar okutup oylarınıza sunacağım.
Önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı'nın 16 ncı maddesinin aşağıdaki
şekilde değiştirilmesini arz ve teklif ederiz.
 Nurettin Canikli Mehmet
Doğan Kubat Ramazan Can
 Giresun İstanbul Kırıkkale
 Gökcen Özdoğan Enç Osman
Boyraz Sebahattin Karakelle
 Antalya İstanbul Erzincan
“Madde 16-
20/6/2012 tarihli ve 6331 sayılı İş Sağlığı ve Güvenliği Kanununun 2 nci
maddesinin ikinci fıkrasına aşağıdaki bent eklenmiştir.
“e) Denizyolu
taşımacılığı yapan araçların uluslararası seyrüsefer halleri.””
BAŞKAN –
Önergeyi oylarınıza sunuyorum: Kabul edenler… Kabul etmeyenler… Önerge kabul
edilmiştir.
Kabul edilen
önerge doğrultusunda maddeyi oylarınıza sunuyorum: Kabul edenler… Kabul
etmeyenler… Madde kabul edilmiştir.
17’nci madde
üzerinde üç adet önerge vardır, okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; İstanbul Milletvekili Atila Kaya ve
Milliyetçi Hareket Partisi Grup Başkanvekili İzmir Milletvekili Oktay Vural ile
2 Milletvekilinin; Kahramanmaraş Milletvekili Mesut Dedeoğlu ve Milliyetçi
Hareket Partisi Grup Başkanvekili Mersin Milletvekili Mehmet Şandır ve 1
Milletvekilinin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Osmaniye Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ve 20 Milletvekilinin; Samsun Milletvekili
Cemalettin Şimşek'in; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili İzmir Milletvekili Oktay Vural'ın Benzer
Mahiyetteki Kanun Teklifleri ve Plan ve Bütçe Komisyonu Raporu ile Türkiye
Büyük Millet Meclisi Başkanlığı ve Plan ve Bütçe Komisyonu Başkanlığı
Tezkerelerinin 17 nci maddesinin aşağıdaki şekilde değiştirilmesini arz ve
teklif ederiz.
 Erkan Akçay Mustafa
Kalaycı Yusuf Halaçoğlu
 Manisa Konya Kayseri

 Alim Işık Mesut
Dedeoğlu
 Kütahya Kahramanmaraş
MADDE 17- 6331
sayılı Kanunun 6 ncı maddesinin birinci fıkrasının (a) bendinde geçen
"işyeri hekimi ve" ibaresinden sonra gelmek üzere "on ve daha
fazla çalışanı olan çok tehlikeli sınıfta yer alan işyerlerinde" ibaresi;
bendin sonuna "Belirlenen niteliklere ve gerekli belgeye sahip olmayan
ancak 10'dan az çalışanı bulunan ve az tehlikeli sınıfta yer alan işyeri
işverenleri veya işveren vekili tarafından Bakanlıkça ilân edilen eğitimleri
tamamlamak şartıyla işe giriş ve periyodik muayeneler ve tetkikler hariç iş
sağlığı ve güvenliği hizmetlerini yürütebilirler." cümlesi ve maddeye
aşağıdaki fıkralar eklenmiştir.
"(4) Bu
kanun kapsamında yeraltında istihdam edilen İş güvenliği uzmanlarının aylıkları
Çalışma ve Sosyal Güvenlik Bakanlığı bütçesinden karşılanır. Bu kapsamda
istihdam edilen iş güvenliği uzmanlarının aylık miktarı, çalışma koşulları mali
ve sosyal hakları ve diğer ilgili hususlar Bakanlar Kurulunca belirlenir."
"(5) Maden
ruhsatları, rödovans, üretim veya herhangi bir sözleşme adı altında
kiralanamaz. Maden işletmelerinde asıl işveren-alt işveren ilişkisi kurulamaz
ve/veya takım sözleşmesi yapılamaz. Bu hükümlerin ihlali durumunda ruhsat iptal
edilir."
"(6) Ruhsat
sahibi tarafından teknik nezaretçi ve daimi nezaretçiye ödenmesi gereken ücret,
Bakanlıkça oluşturulacak nezaretçilik hesabına yatırılır. Nezaretçiler ücretini
bu hesaptan alır. Ruhsat sahibinin, ücreti yatırmaması durumunda, ruhsat
teminatı irad kaydedilerek faaliyet durdurulur. Ücretin yatırılması ve
teminatın yenilenmesi durumunda faaliyete izin verilir. Teknik nezaretçi ve
daimi nezaretçi ücreti her sene Bakanlığın görüşü alınarak Maden Mühendisleri
Odasınca belirlenerek Resmi Gazete'de ilan edilir. Nezaretçilik hesabına ücretlerin
yatırılma tarihi, hesabın denetimi ve yönetimi ile ilgili hususlar Bakanlıkça
çıkarılacak yönetmelik ile düzenlenir. Teknik nezaretçi ve/veya daimi
nezaretçinin sözleşmesi ruhsat sahibi tarafından sırf görevini yapmış
olmasından dolayı feshedilemez. Ruhsat sahibi tarafından 4857 sayılı İş Kanunun
25 inci maddesinde belirtilen nedenler dışında teknik nezaretçi ve/veya daimi
nezaretçinin sözleşmesinin fesh edilmesi durumunda, ruhsat teminatı irad
kaydedilerek faaliyet durdurulur. Aynı zamanda ruhsat sahibi teknik nezaretçi
ve/veya daimi nezaretçiye aylık brüt ücretinin 10 katı tutarında tazminat
öder."
BAŞKAN – Sayın
milletvekilleri, şimdi okutacağım iki önerge aynı mahiyette. Okutup işleme
alıyorum: 
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 6331 sayılı Kanunun 6 ncı maddesinde
değişiklik öngören 17'inci maddesinin tasarı metninden çıkarılmasını arz ve
teklif ederiz. 
 İdris Baluken  Erol
Dora Pervin Buldan
 Bingöl Mardin Iğdır
 Hasip Kaplan Sırrı
Süreyya Önder
 Şırnak İstanbul
Aynı mahiyetteki
diğer önergenin imza sahipleri:
 Özgür Özel Rahmi
Aşkın Türeli Ali Rıza Öztürk
 Manisa İzmir Mersin
 Vahap Seçer Bülent
Kuşoğlu Ali İhsan Köktürk
 Mersin Ankara Zonguldak
 Süleyman Çelebi Mehmet
Haberal Musa Çam
 İstanbul  Zonguldak İzmir
 Muhammet Rıza
Yalçınkaya Hasan Ören Sakine
Öz
 Bartın Manisa Manisa
 Kadir
Gökmen Öğüt
 İstanbul
BAŞKAN –
Komisyon aynı mahiyetteki önergelere katılıyor mu?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz Sayın
Başkan.
BAŞKAN – Hükûmet
katılıyor mu?
MİLLÎ SAVUNMA
BAKANI İSMET YILMAZ (Sivas) – Katılmıyoruz. 
BAŞKAN – Önerge
üzerinde söz isteyen Hasip Kaplan, Şırnak Milletvekili. 
Buyurun Sayın
Kaplan. (HDP sıralarından alkışlar) 
HASİP KAPLAN
(Şırnak) – Evet arkadaşlar, bu torbada yaşam odası yok. “Yaşam çantası olsun.” dedik,
önerge verdik, onu da kabul etmediniz. Bu torba kimin için yaşam torbası
biliyor musunuz? Özelleştirmeler, ihaleler, redevans… Güzel işler, kârlı işler,
rant işleri, para işleri. Bu torba onların yaşam torbasına döndü.
Allah aşkına, iş
güvenliği ve sağlığını konuşuyoruz. 10 tane işçinin çalıştığı yerde 1 tane
hekim denetimi olacak, onu kaldırmaya çalışıyorsunuz. Bunu kaldırmak için bula
bula hile yollarına başvuruyorsunuz. Başvurduğunuz yol, yol değil arkadaşlar. 
Peki, size bir
şey soracağım: Tehlikeli bir iş kolunda çalışan işçi, çırak veya stajyer insan
değil mi? Onda da kan dolaşımı yok mu? O da iş kazası olduğu zaman
etkilenmeyecek mi? Yani “stajyerdir” diye korunacak mı, dokunulmazlığı mı
olacak? Yani orada tüp patladığı zaman ölmeyecek, yaralanmayacak, hiçbir şey
olmayacak, dokunulmazlığı var, hiçbir şey olmuyor değil mi? İnsan olarak bakın
arkadaşlar, insan. Tehlikeli bir iş kolunda kim varsa insan olarak bakacaksınız.

Bakanlık
görevlendirmiş, okul, üniversite görevlendirmiş “Git staj yap.” Staj yapıyorsan
çalışan sayısından sayılmaz… Çalışmıyor mu? Çarklara dokunmuyor mu, makinelere
dokunmayacak mı bu tehlikeli iş kolunda? Dokunacak. O riski taşıyacak mı?
Taşıyacak. O tehlikenin altında olacak mı? Olacak. Peki, niye, niye bunu
saymıyorsunuz? Bu ayrımcılık niye arkadaşlar? Allah aşkına, siz, işverenlerin,
sermayenin, özel sektörün, parası olanların, para babalarının, Türkiye’nin
yüzde 1’inin Hükûmeti misiniz ya? Niye onlara bu torbayı yaptınız? Hakikaten,
bu torbayı niye sadece onlar için yaptınız biliyor musunuz? Bu kadar
tartışıyoruz, Komisyonda konuştuk, buraya geldi. Niye? Yani şunu da akıl
edemediniz mi, size söylüyoruz. Bunları yapmayın, yanlıştır.
Ya, şimdi, sanayi
siteleri kuruyorsunuz her yerde, küçük küçük sanayi siteleri var. Bu sanayi
sitelerinin içinde beşerli, onarlı, on beşerli birçok atölye, dükkân var,
tornacısı var, kaynakçısı var, bilmem nesi var. OSTİM’de kaza yaşandı, kaç kişi
öldü biliyorsunuz. Peki, bu sanayi siteleriyle ilgili, KOBİ’lerle ilgili,
KOSGEB’lerle ilgili… Ya, sizde Ekonomi Bakanı, Kalkınma Bakanı, bilmem ne
bakanı her şeye bakar, kardeşim, iş sağlığına bakmaz, insanlara bakmaz,
vatandaşa bakmaz! Ya, bu sanayi sitelerinde bunlardan yüzlercesi var,
toplulaştırın kardeşim. Koyun oraya bir sağlık ocağı, koyun oraya bir tane,
hepsine baksın. Niye böyle hile hurda yollara başvuruyorsunuz arkadaşlar?
Yakışmıyor size. 
Özelleştirdiniz
sağlığı. Büyükşehir hastaneleri kuracaksınız, ticarileştirdiniz. Yani şimdi
bunu kuruyorsunuz. Ama sizi takdir ediyorum! Bakın, dershaneleri okula
dönüştürmek için hazırladığınız yönergede ilkokulda ibadethane zorunlu, sağlık
odası zorunlu değil arkadaşlar. İlkokul 1’inci sınıfa başlayan bir çocuğun
sağlığını duayla koruyacaksınız değil mi? Her gün “el fâtiha” deyip
başlatacaksınız okula, sağlığını koruyacaksınız; öksürürken “el fâtiha” bir
şurup yerine, bir hap yerine, bir doktor yerine, bir iğne yerine! Yani sağlık
ocağını, sağlık odasını zorunlu kılmıyorsunuz, binlerce öğrenci okuyacak o
okulda. Bir üniversite düşünün 10 bin… Her üniversitesinin kampüsünde 40 bin
insan yaşıyor arkadaş. İbadethane zorunlu ilkokul için. Bakın “lise” demiyorum,
ortaokul için. Ama sağlık ocağı yok. Kardeşim, zaten her mahallede Kur'an kursu
yok mu, her sokakta cami yok mu, mescit yok mu? Var. Şimdi, ilkokul 1’inci
sınıftaki çocuğu götürürsün de oraya bir tane doktor da koysanız çok mu
arkadaşlar? Yapmayın arkadaşlar! Doğru dürüst işler yaparsanız seviniriz.
Gözünüzü severim, bu yanlıştan dönün, çıkarın bu maddeyi. (HDP sıralarından
alkışlar) 
VEDAT DEMİRÖZ
(Bitlis) - Stajyer sayısını artırmak için yaptık Hasip Bey. 
BAŞKAN –
Teşekkür ediyorum. 
Aynı mahiyetteki
önergeler üzerinde söz isteyen Ali Rıza Öztürk, Mersin Milletvekili. 
Buyurun Sayın
Öztürk. (CHP sıralarından alkışlar) 
ALİ RIZA ÖZTÜRK
(Mersin) – Sayın Başkan, değerli milletvekilleri; görüşülmekte olan İş Kanunu
ve Bazı Kanun Hükmünde Kararnameler ile Bazı Kanunlarda Değişiklik Yapılmasına
Dair Kanun Tasarısı’nın 17’nci maddesi üzerine söz aldım. Hepinizi saygıyla
selamlıyorum. 
Değerli
milletvekilleri, bu kanun tasarısı, aslında Soma’da meydana gelen faciadan
sonra orada ölen işçilerin ve yakınlarının acılarını dindirmek, onların
yaralarını sarmak amacıyla getirilmişti, amacı buydu ve bu nedenle de sözüm ona
bu torbayla Maden Kanunu’nda ve 4857 sayılı İş Kanunu’nda ve 6331 sayılı İş
Sağlığı ve Güvenliği Yasası’nda değişiklikler yapılacaktı, işçi lehine
değişiklikler yapılacaktı. Öyle anlaşılıyor ki bu torba yasayı okuduktan sonra
aslında işçiler lehine bir değişiklik değil, daha ziyade işverenler lehine bir
değişiklik olmuş. 
Benim üzerinde konuştuğum madde
de iş sağlığı ve güvenliği hizmetleri. Şimdi, bir iş yerinde işveren, aslında
iş sağlığı ve iş güvenliğinin gerektirdiği tüm önlemleri almak zorundadır. Bu
önlemlerin neler olduğunu tek tek, madde madde saymak çok da doğru değildir.
Nedeni şudur: Çok açık bir şekilde bir iş yerinde iş sağlığı ve iş güvenliğinin
gerektirdiği tüm tedbirleri alma zorunluluğu vardır. İşin gerektirdiği iş
sağlığı ve iş güvenliği tedbirleri her iş yerinin kendi somut özelliklerine
göre ayrı ayrı tespit edilir. Bu iş sağlığı ve iş güvenliği hizmetlerinin
sunumu aslında o işyerindeki mesleki hastalıkların önlenmesi ve mesleki
hastalıklardan korunması çalışmalarını da kapsar. Şimdi, bu getirilen torba
kanun ile bu 6331 sayılı İş Sağlığı ve Güvenliği Yasası’nın 6’ncı maddesinde
değişiklik yapılıyor. 
Değerli milletvekilleri, kanunun
mevcut hâlinde işverene çalışanlar arasından iş güvenliği uzmanı, iş yeri
hekimi ve diğer sağlık personelini görevlendirme zorunluluğu getirilmiş ama
getirilen düzenlemeyle burada bir kıstas konulmuş, iş güvenliği uzmanı ve iş
yeri hekimi açısından mevcut düzenleme korunmasına rağmen diğer sağlık
personeli bulundurma bakımından iş yerinde çalışan işçi sayısı ve iş yerinin
tehlikelilik sınıfı esas alınmış. Buna göre 10’dan fazla çalışanı olan iş
yerinde ve aynı zamanda çok tehlikeli olan iş yerlerinde diğer sağlık personeli
görevlendirme yükümlülüğü getiriliyor işverene yani işverenin mevcut yasa
karşısındaki yükümlülüğü azaltılıyor, işçi aleyhine bir düzenleme getiriliyor,
işveren lehine bir düzenleme getiriliyor. Peki, iş yeri çok tehlikeli
sınıfından bir iş yeri değilse ve 10’dan fazla çalışan işçi yoksa, çalışan işçi
sayısı 10’dan azsa o zaman ne olacak? O zaman işveren ya da işveren
vekillerinden birisi Bakanlığın eğitim çalışmalarına katılmış olmak kaydıyla
işe giriş ve periyodik muayenelerin dışında bu eğitimi üstlenebilecekler.
Değerli arkadaşlarım, siz bu
kanun tasarısını Soma’da meydana gelen olay nedeniyle işçi sağlığı ve iş
güvenliği konusunda işverenin daha sıkı tedbirler alması amacıyla getirmediniz
mi? 
MUSA ÇAM (İzmir) – Aynen öyle.
ALİ RIZA ÖZTÜRK
(Devamla) – Niye burada şimdi kalkıyorsunuz da işvereni yükümlülükten
kurtarıyorsunuz, bir düzenleme daha getiriyorsunuz, o iş yerinde çalışan
stajyerleri ve çırakları toplam işçi sayısının hesabında dikkate almıyorsunuz?
Yani iş yerinde çalışan işçi sayısının 10 kişi olup olmamasında o iş yerinde
çalışan stajyerler ve çıraklar dikkate alınmıyor değerli arkadaşlar. Bu tümüyle
kabul edilemeyecek bir düzenlemedir. Bu, bu torba yasanın getirilmesinde
kamuoyuna Hükûmet tarafından ilan edilen amaçla bağdaşmamaktadır. Bu, tasarının
getiriliş amacına tamamen aykırıdır. 
İyi hoş, sizin
belki amacınız aslında bu değildi. Gerçekten de işverenler lehine düzenlemeler
yapmaktı belki de. Ama ben sizin ilan ettiğiniz amaca göre bunu söylüyorum. Bu
kabul edilemez bir düzenleme. 
Teşekkür
ediyorum. (CHP ve MHP sıralarından alkışlar) 
BAŞKAN –
Teşekkür ediyorum. 
Aynı mahiyetteki
önergeleri oylarınıza sunuyorum: Kabul edenler… Kabul etmeyenler… Kabul
edilmemiştir. 
Diğer önergeyi
okutuyorum: 
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve MHP Grup Başkanvekili İzmir
Milletvekili Oktay Vural'ın; Yozgat Milletvekili Sadir Durmaz ve MHP Grup Başkanvekili
İzmir Milletvekili Oktay Vural'ın; Kahramanmaraş Milletvekili Mesut Dedeoğlu
ile MHP Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve MHP Grup Başkanvekili İzmir Milletvekili Oktay Vural'ın;
Manisa Milletvekili Erkan Akçay ve MHP Grup Başkanvekili Mersin Milletvekili
Mehmet Şandır'ın; Tekirdağ Milletvekili Bülent Belen ve MHP Grup Başkanvekili
Mersin Milletvekili Mehmet Şandır'ın; Manisa Milletvekili Erkan Akçay ve MHP
Grup Başkanvekili Mersin Milletvekili Mehmet Şandır ile 1 Milletvekilinin;
İstanbul Milletvekili Atila Kaya ve Milliyetçi Hareket Partisi Grup
Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve MHP Grup Başkanvekili Mersin Milletvekili Mehmet Şandır
ile 1 Milletvekilinin; Mersin Milletvekili Ali Öz ve MHP Grup Başkanvekili
Mersin Milletvekili Mehmet Şandır'ın; İstanbul Milletvekili Durmuşali Torlak ve
MHP Grup Başkanvekili Mersin Milletvekili Mehmet Şandır ile 1 Milletvekilinin;
Mersin Milletvekili Ali Öz ve MHP Grup Başkanvekili Mersin Milletvekili Mehmet
Şandır ile 1 Milletvekilinin; Osmaniye Milletvekili Hasan Hüseyin Türkoğlu ve
MHP Grup Başkanvekili Mersin Milletvekili Mehmet Şandır ile 3 Milletvekilinin;
Kastamonu Milletvekili Emin Çınar ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Kastamonu Milletvekili Emin Çınar
ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Mersin Milletvekili Mehmet Şandır ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Kütahya Milletvekili Alim Işık
ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket
Partisi Grup Başkanvekili Kayseri Milletvekili Yusuf Halaçoğlu ile 20
Milletvekilinin; Samsun Milletvekili Cemalettin Şimşek'in; Konya Milletvekili
Mustafa Kalaycı ve MHP Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve MHP Grup Başkanvekili İzmir Milletvekili
Oktay Vural'ın; Manisa Milletvekili Erkan Akçay ve MHP Grup Başkanvekili İzmir
Milletvekili Oktay Vural'ın Benzer Mahiyetteki Kanun Teklifleri ve Plan ve
Bütçe Komisyonu Raporu ile Türkiye Büyük Millet Meclisi Başkanlığı ve Plan ve
Bütçe Komisyonu Başkanlığı Tezkerelerinin 17 nci maddesinin aşağıdaki şekilde
değiştirilmesini arz ve teklif ederiz.
 
 
 Erkan Akçay Mustafa
Kalaycı Yusuf Halaçoğlu
 Manisa Konya Kayseri
 Alim Işık Mesut
Dedeoğlu
 Kütahya Kahramanmaraş
MADDE 17- 6331
sayılı Kanunun 6 ncı maddesinin birinci fıkrasının (a) bendinde geçen
"işyeri hekimi ve" ibaresinden sonra gelmek üzere "on ve daha
fazla çalışanı olan çok tehlikeli sınıfta yer alan işyerlerinde" ibaresi;
bendin sonuna "Belirlenen niteliklere ve gerekli belgeye sahip olmayan
ancak 10'dan az çalışanı bulunan ve az tehlikeli sınıfta yer alan işyeri işverenleri
veya işveren vekili tarafından Bakanlıkça ilân edilen eğitimleri tamamlamak
şartıyla işe giriş ve periyodik muayeneler ve tetkikler hariç iş sağlığı ve
güvenliği hizmetlerini yürütebilirler." cümlesi ve maddeye aşağıdaki
fıkralar eklenmiştir.
"(4) Bu
kanun kapsamında yeraltında istihdam edilen İş güvenliği uzmanlarının aylıkları
Çalışma ve Sosyal Güvenlik Bakanlığı bütçesinden karşılanır. Bu kapsamda
istihdam edilen iş güvenliği uzmanlarının aylık miktarı, çalışma koşulları mali
ve sosyal hakları ve diğer ilgili hususlar Bakanlar Kurulunca belirlenir."
"(5) Maden
ruhsatları, rödovans, üretim veya herhangi bir sözleşme adı altında
kiralanamaz. Maden işletmelerinde asıl işveren-alt işveren ilişkisi kurulamaz
ve/veya takım sözleşmesi yapılamaz. Bu hükümlerin ihlali durumunda ruhsat iptal
edilir."
"(6) Ruhsat
sahibi tarafından teknik nezaretçi ve daimi nezaretçiye ödenmesi gereken ücret,
Bakanlıkça oluşturulacak nezaretçilik hesabına yatırılır. Nezaretçiler ücretini
bu hesaptan alır. Ruhsat sahibinin, ücreti yatırmaması durumunda, ruhsat
teminatı irat kaydedilerek faaliyet durdurulur. Ücretin yatırılması ve
teminatın yenilenmesi durumunda faaliyete izin verilir. Teknik nezaretçi ve
daimi nezaretçi ücreti her sene Bakanlığın görüşü alınarak Maden Mühendisleri
Odasınca belirlenerek Resmi Gazete’de ilan edilir. Nezaretçilik hesabına
ücretlerin yatırılma tarihi, hesabın denetimi ve yönetimi ile ilgili hususlar
Bakanlıkça çıkarılacak yönetmelik ile düzenlenir. Teknik nezaretçi ve/veya
daimi nezaretçinin sözleşmesi ruhsat sahibi tarafından sırf görevini yapmış
olmasından dolayı feshedilemez. Ruhsat sahibi tarafından 4857 sayılı İş
Kanunu’nun 25 inci maddesinde belirtilen nedenler dışında teknik nezaretçi
ve/veya daimi nezaretçinin sözleşmesinin feshedilmesi durumunda, ruhsat teminatı
irat kaydedilerek faaliyet durdurulur. Aynı zamanda ruhsat sahibi teknik
nezaretçi ve/veya daimi nezaretçiye aylık brüt ücretinin 10 katı tutarında
tazminat öder."
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz Sayın
Başkan.
BAŞKAN – Hükûmet
katılıyor mu? 
MİLLÎ SAVUNMA
BAKANI İSMET YILMAZ (Sivas) – Katılmıyoruz. 
BAŞKAN – Önerge
üzerinde söz isteyen Erkan Akçay, Manisa Milletvekili.
Buyurun Sayın
Akçay. (MHP sıralarından alkışlar) 
ERKAN AKÇAY
(Manisa) – Sayın Başkan, değerli milletvekilleri; 17’nci maddede verdiğimiz
önerge üzerine söz aldım. Sözlerime başlarken İsrail’in Filistin’e ve Gazze’ye
saldırılarını ve yaptığı katliamı, çoluk çocuk, kadın, yaşlı demeden masum
insanlara insafsız ve vahşi saldırılarını şiddetle kınadığımı belirtmek
istiyorum. 
Değerli
milletvekilleri, eğer İsrail bu saldırılara cesaret bulabilmişse bölge
ülkelerinin içerisinde bulunduğu vahim kaos ortamının ve yanlış bazı
politikaların rolünün olduğu açıktır. Sayın Başbakan İsrail’in Gazze’ye
saldırısını yeni bir Haçlı Seferi olarak nitelemiştir. Tabii biz, bunların
devam eden Haçlı Seferleri olduğunu biliyoruz fakat AKP Hükûmeti ve Sayın
Başbakan bir çelişkiden kurtulmak durumundadır. 
Yine aynı Sayın Başbakanın
Avrupa Konseyi Parlamenterler Meclisinde yaptığı konuşmada da tam aksine Haçlı
Seferlerini övdüğünü hatırlıyoruz. “Haçlı Seferlerini artık başka, farklı
şekilde değerlendirmek durumundayız. Birbirimizi tanımamızda, kültür, bilim,
sanat alışverişinde faydalı olmuştur.” diyerek övgüler dizmişti ve Haçlı
Seferlerinin fayda ve faziletlerini anlatmıştı. Siz İsrail’le ticareti
arttırın, petrol temin etmesini, su temin etmesini kolaylaştırın, her türlü
gizli ilişkileri geliştirin, üstüne üstlük bir de o dünyadan cesaret
madalyasını da alın; bu ciddi bir çelişkidir değerli arkadaşlar ve bu
çelişkinizi derinleştiren çok acı bir konuşmayı da buradan tekrarlamak
istiyorum. 
Başbakan Erdoğan
Haçlı Seferlerini överken Papa 16'ncı Benedict de Haçlı Seferleri nedeniyle
İslam dünyasından özür diledi, “Bu seferlerde binlerce cinayet işlendi. Tanrı
adına bu cinayetlerin işlendiğini söylemek kabul edilemez. Haçlı Seferleri
bizim utancımızdır.” dedi. Papa Benedict’in utancı olan Haçlı Seferleri Sayın
Erdoğan’ın herhâlde gururu oluyor. 
Değerli
milletvekilleri, 17’nci maddeyle meslek lisesi ve üniversite öğrencileri staj
yaptıkları iş yerlerinde toplam çalışan sayısına ilave edilmiyor ve böylelikle
de o iş yerinin iş güvenliği yükümlülükleri hafifletilmektedir. Oysa, iş
sağlığı ve güvenliği statüyle ilgili bir kavram değildir, çalışma faaliyetiyle
ilgilidir. Özelleştirme, taşeronlaştırma, redevans gibi yanlış uygulamalar
sonunda madencilik sektörü, deneyim ve uzlaşmanın olmadığı kişi ve şirketlere
kalmıştır. Bu kadar iş kazasının yaşanmasının önemli nedenlerinden birisi de
budur. Bilhassa emeklilik yaşının yükseltilmiş olması, birtakım fiilî hizmet
zamlarının olmayışı bu mesleğin kalitesine çok olumsuz etki etmiştir. 
Yer altında
istihdam edilen iş güvenliği uzmanlarının istihdamı, sosyal ve mali hakları
işverenin iki dudağı arasındadır. Yer altında istihdam edilen iş güvenliği
uzmanları iş güvenliği konusunda gerekli tedbirleri almaya çalıştığı zaman,
üretimi yavaşlattığı gerekçesiyle, prim sistemiyle çalışan, bu “dayıbaşı” diye
tabir edilen taşeronlarla tartışmaya giriyor ve öncelikli hedefi de üretim olan
iş yeri sahipleri, taşeronlarla tartışan iş güvenliği uzmanlarının
sözleşmelerine de son vermektedir. Burada da bir iş yeri yönetim çarpıklığı söz
konusudur değerli arkadaşlar.
Ayrıca, iş
güvenliği uzmanlarının, idari hiyerarşide doğrudan şirketin en üst yönetimine
bağlı olma zorunluluğu da vardır, bu da dikkatlerden kaçan çok önemli bir
konudur. Kaldı ki bizim görüşümüz mutlaka Çalışma Bakanlığına bağlı olarak
belli, özellikle yer altında tehlikeli işlerde çalıştırılması gerekir. 
Bir diğer
yönetim çarpıklığı da en sonunda Enerji Teftiş Kurulu Başkanı Türkiye Kömür
İşletmelerinin Yönetim Kurulu üyeliğine atanmıştı mayıs ayında. 13 Mayısta kaza
olduktan sonra, birkaç gün sonra da istifa etmek durumunda kaldı. Yani
denetlemek durumunda olan kişi denetleyeceği yerin aynı zamanda yöneticisi
olmamalıdır. 
Bu düşüncelerle
hepinize saygılar sunuyorum. (MHP sıralarından alkışlar)
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler… Kabul etmeyenler… 
BÜLENT BELEN
(Tekirdağ) – Karar yeter sayısı…
BAŞKAN – Kabul
edilmemiştir. 
Maddeyi
oylarınıza sunuyorum…
ÖZGÜR ÖZEL
(Manisa) – Karar yeter sayısı…
BAŞKAN – Kabul
edenler… Kabul etmeyenler… Kabul edilmiştir. 
FARUK BAL
(Konya) – Karar yeter sayısı istediler Sayın Başkan. 
BAŞKAN – Oylama
yapıldıktan sonra söylendi. 
FARUK BAL
(Konya) – Hayır, hem oradan söylediler hem buradan efendim. 
BAŞKAN – Hayır,
lütfen… Önergeyi oylamaya sunarken döndüm size, hiç kimse karar yeter sayısı
istemedi, sonradan söylendi. 
18’inci madde
üzerinde üç adet önerge vardır, okutuyorum:
Türkiye Büyük Millet Meclisi Başkanlığına
Görüşülmekte
Olan 639 sıra sayılı Kanun Tasarısı'nın, 6331 sayılı Kanun’un 15’inci
maddesinde değişiklik öngören 18'inci maddesindeki "veya" ibaresinin
"ya da" ibaresi ile değiştirilmesini arz ve teklif ederiz.
 İdris Baluken  Hasip
Kaplan  Erol Dora
 Bingöl  Şırnak
 Mardin
 Sebahat Tuncel  Mülkiye
Birtane  Esat Canan
 İstanbul  Kars
 Hakkâri 

Türkiye Büyük Millet Meclisi Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlu'nun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris
Baluken'in; Bursa Milletvekili Sena Kaleli ve 5 Milletvekilinin; Ankara
Milletvekili İzzet Çetin'in; Tekirdağ Milletvekili Candan Yüceer ve 3
Milletvekilinin; Kahramanmaraş Milletvekili Mesut Dedeoğlu ile Milliyetçi
Hareket Partisi Grup Başkanvekili İzmir Milletvekili Oktay Vural'ın; Kırklareli
Milletvekili Mehmet Siyam Kesimoğlu ve 4 Milletvekilinin; Mersin Milletvekili
Aytuğ Atıcı'nın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Adana Milletvekili
Turgay Develi'nin; İzmir Milletvekili Musa Çam'ın; Bartın Milletvekili Muhammet
Rıza Yalçınkaya'nın; İstanbul Milletvekilleri Mahmut Tanal ve Binnaz Toprak'ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve MHP Grup Başkanvekili
İzmir Milletvekili Oktay Vural'ın; Muğla Milletvekili Nurettin Demir'in; Ankara
Milletvekili Levent Gök'ün; Manisa Milletvekili Erkan Akçay ve MHP Grup
Başkanvekili Mersin Milletvekili Mehmet Şandır'ın; İstanbul Milletvekili Ali
Özgündüz'ün; Tekirdağ Milletvekili Bülent Belen ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; Ankara Milletvekili
İzzet Çetin'in; İstanbul Milletvekilleri Aydın Ağan Ayaydın ve Ercan Cengiz'in;
Kars Milletvekili Mülkiye Birtane'nin; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Ankara Milletvekili İzzet Çetin'in; Zonguldak
Milletvekili Ali İhsan Köktürk'ün; İstanbul Milletvekili Mustafa Sezgin
Tanrıkulu'nun; İstanbul Milletvekili Mahmut Tanal'ın; İstanbul Milletvekili
Mahmut Tanal'ın; İstanbul Milletvekili Atila Kaya ve Milliyetçi Hareket Partisi
Grup Başkanvekili İzmir Milletvekili Oktay Vural ile 2 Milletvekilinin; Barış
ve Demokrasi Partisi Grup Başkanvekili Iğdır Milletvekili Pervin Buldan'ın;
Burdur Milletvekili Ramazan Kerim Özkan'ın; Hatay Milletvekili Mevlüt Dudu'nun;
Hatay Milletvekili Mevlüt Dudu'nun; Ankara Milletvekili Levent Gök'ün; Ankara
Milletvekili Levent Gök'ün; Kahramanmaraş Milletvekili Mesut Dedeoğlu ve MHP
Grup Başkanvekili Mersin Milletvekili Mehmet Şandır ve 1 Milletvekilinin;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Balıkesir Milletvekili
Ayşe Nedret Akova'nın; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Durmuşali Torlak ve MHP Grup Başkanvekili Mersin Milletvekili Mehmet Şandır ile
1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın Kanun Teklifleri ile; Benzer Mahiyetteki Kanun Teklifleri ve
Plan ve Bütçe Komisyonu Raporunun 18. maddesinin aşağıdaki şekilde
değiştirilmesini arz ve teklif ederiz. 
 Rahmi Aşkın Türeli Vahap
Seçer İzzet Çetin
 İzmir Mersin Ankara
 Musa Çam Süleyman
Çelebi Muhammet Rıza Yalçınkaya
 İzmir İstanbul Bartın
 Hasan Ören Mehmet
Haberal Ali İhsan Köktürk
 Manisa Zonguldak Zonguldak
 Özgür Özel Muharrem
Işık Sakine Öz
 Manisa Erzincan Manisa
 Bülent
Kuşoğlu
 Ankara
MADDE 18- 6331
sayılı Kanunun 15 inci maddesinin üçüncü fıkrasının birinci cümlesi aşağıdaki
şekilde değiştirilmiştir.
"Bu Kanun
kapsamında alınması gereken sağlık raporları işyeri hekiminden alınır. 5'ten az
çalışanı bulunan ve az tehlikeli işyerleri için ise kamu hizmet sunucuları veya
aile hekimlerinden de alınabilir."
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve MHP Grup Başkanvekili İzmir
Milletvekili Oktay Vural'ın; Yozgat Milletvekili Sadir Durmaz ve MHP Grup
Başkanvekili İzmir Milletvekili Oktay Vural'ın; Kahramanmaraş Milletvekili
Mesut Dedeoğlu ile MHP Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve MHP Grup Başkanvekili İzmir Milletvekili
Oktay Vural'ın; Manisa Milletvekili Erkan Akçay ve MHP Grup Başkanvekili Mersin
Milletvekili Mehmet Şandır'ın; Tekirdağ Milletvekili Bülent Belen ve MHP Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve MHP Grup Başkanvekili Mersin Milletvekili Mehmet Şandır ile 1
Milletvekilinin; İstanbul Milletvekili Atila Kaya ve MHP Grup Başkanvekili
İzmir Milletvekili Oktay Vural ile 2 Milletvekilinin; Kahramanmaraş
Milletvekili Mesut Dedeoğlu ve MHP Grup Başkanvekili Mersin Milletvekili Mehmet
Şandır ve 1 Milletvekilinin; Mersin Milletvekili Ali Öz ve MHP Grup
Başkanvekili Mersin Milletvekili Mehmet Şandır ile 1 Milletvekilinin; Mersin
Milletvekili Ali Öz ve MHP Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve MHP Grup Başkanvekili
Mersin Milletvekili Mehmet Şandır ile 1 Milletvekilinin; Mersin Milletvekili
Ali Öz ve MHP Grup Başkanvekili Mersin Milletvekili Mehmet Şandır ile 1
Milletvekilinin; Osmaniye Milletvekili Hasan Hüseyin Türkoğlu ve MHP Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve MHP Grup Başkanvekili İzmir Milletvekili Oktay
Vural'ın; Kastamonu Milletvekili Emin Çınar ve MHP Grup Başkanvekili İzmir
Milletvekili Oktay Vural'ın; Mersin Milletvekili Mehmet Şandır ve MHP Grup
Başkanvekili İzmir Milletvekili Oktay Vural'ın; Kütahya Milletvekili Alim Işık
ve MHP Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Samsun
Milletvekili Cemalettin Şimşek'in; Konya Milletvekili Mustafa Kalaycı ve MHP
Grup Başkanvekili İzmir Milletvekili Oktay Vural'ın; Konya Milletvekili Mustafa
Kalaycı ve MHP Grup Başkanvekili İzmir Milletvekili Oktay Vural'ın; Manisa
Milletvekili Erkan Akçay ve MHP Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerinin 18 inci maddesinin aşağıdaki şekilde değiştirilmesini
arz ve teklif ederiz.
 Erkan Akçay Mustafa
Kalaycı Yusuf Halaçoğlu
 Manisa Konya Kayseri
 Alim Işık Mesut
Dedeoğlu Ali Öz
 Kütahya Kahramanmaraş Mersin
MADDE 18- 6331
sayılı Kanunun 15 inci maddesinin ikinci fıkrasında geçen
"işyerlerinde" ibaresi "işlerde" şeklinde; üçüncü fıkrası
ise aşağıdaki şekilde değiştirilmiştir.
"Bu Kanun
kapsamında alınması gereken sağlık raporları işyeri hekiminden alınır. 10'dan
az çalışanı bulunan ve az tehlikeli işyerleri için ise kamu hizmet sunucuları
veya aile hekimlerinden alınabilir. Tam teşekküllü devlet hastanelerine
raporlar için itiraz edilebilir. Tam teşekküllü devlet hastanelerinin raporları
için Sağlık Bakanlığı tarafından belirlenen hakem hastanelere itiraz yapılır,
hakem hastanelerinin kararları kesindir."
BAŞKAN – Komisyon
önergeye katılıyor mu?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz Sayın
Başkan. 
BAŞKAN – Hükûmet
katılıyor mu?
MİLLÎ SAVUNMA
BAKANI İSMET YILMAZ (Sivas) – Katılmıyoruz Başkanım.
BAŞKAN – Önerge
üzerinde söz isteyen Ali Öz, Mersin Milletvekili. 
Buyurun Sayın
Öz. (MHP sıralarından alkışlar) 
ALİ ÖZ (Mersin)
– Teşekkür ediyorum Sayın Başkanım.
Sayın Başkan,
değerli milletvekilleri; 639 sıra sayılı İş Kanunu ile Bazı Kanun ve Kanun
Hükmünde Kararnamelerde Değişiklik Yapılmasına Dair Kanun Tasarısı’nın 18’inci
maddesi üzerine vermiş olduğumuz değişiklik önergesiyle ilgili Milliyetçi
Hareket Partisi Grubu adına söz almış bulunuyorum. Bu vesileyle yüce heyetinizi
saygılarımla selamlıyorum.
Tabii ki aslında bu torba yasanın
içerisinde iş sağlığı ve güvenliği, iş yeri hekimliği, az tehlikeli işler,
tehlikeli işler, çok tehlikeli işlerde yeni bir tasnifin yapılması Adalet ve
Kalkınma Partisinin on iki yıllık iktidarı döneminde gözümüzün önüne bir
manzarayı net bir şekilde seriyor. Bu şu demek: Türkiye'de her gün iş
kazasından 4 kişi hayatına veda ederken, bir şekilde almış olduğumuz
önlemlerle, iş kazalarının, dünyanın ve Avrupa ülkelerinin hiçbir şekilde
istatistiklerine bile yetişemediğimiz meslek hastalıklarının önüne geçemediğimiz
gerçeğini kabul etmemiz gerekiyor. 
Bununla alakalı 6331 sayılı İş
Güvenliği Yasası’nı çok uzak bir zamanda değiştirmedik. Soma faciası meydana
gelmeden önce, yakın bir zamanda, iş yeri hekimliği, iş kollarının
tanımlanması, tehlikelerinin tasnif edilmesi, iş güvenliği ve uzmanlığı
noktasında işçi güvenliğini sağlayan önlemlerin alınmasıyla alakalı ciddi
manada bir kanun tasarısı gene torba yasa olarak gelmişti, onu düzenlemiştik.
Burada yadırgadığım asıl önemli
şey şu: Torbanın içerisine her şeyi dolduruyorsunuz, daha önce bu Türkiye'nin
bir eksiği olarak gündeme gelen, özellikle Sağlık, Aile, Çalışma ve Sosyal
İşler Komisyonunda görüşülen, belli karara bağlanan konuda kimlerden, özellikle
Sayın Bakanın kendini asla itham etmek istemem ama bürokratlardan nasıl bir
talimat geliyorsa yeniden düzenlemelerle karşımıza geliyorsunuz. İş yeri
hekiminin tanımı konusunda daha önce, yine bu Türkiye Büyük Millet Meclisinde
Sağlık Bakanlığı buraya bir madde getirdi. O Sağlık Bakanlığının getirdiği
maddede, iş yeri hekimi tanımı itibarıyla “Pratisyen hekimlerin hepsi az
tehlikeli iş kollarında sertifika almaksızın iş yeri hekimi olabilir.” dediniz.
Onu geçirdiniz buradan. Şimdi ne oldu? Ne değişti şimdi? Şimdi de iş kollarına
ayırıyorsunuz. Bir kere, sizin kafanız net değil. İtiraz ettiğimiz zaman da
muhalefeti “her şeyi eleştiren” olarak ifade ediyorsunuz.
O zaman da
burada konuşurken ifade ettik: Tıp fakültelerinde verilen eğitimler, bir
hekimin iş yeri hekimi olması noktasında sahip olması gereken birikim, deneyim,
tecrübenin hiçbir tanesini içermiyor. Bizim tıp fakültelerinde
-mezuniyetlerimizde- böyle bir müfredat söz konusu değil. Dolayısıyla, her
pratisyen hekimi az tehlikeli iş kolunda da olsa iş yeri hekimi yapamazsınız.
“Bunların İş Kanunu’na göre mutlaka sertifikalandırılması lazım.” dedik. Şimdi
de herhâlde aranızda bir uyuşmazlık söz konusu oldu ki az tehlikeli iş
yerlerinde iş yeri hekimi bulundurma mecburiyetini toptan kaldırıyorsunuz;
anlamak mümkün değil.
İş kollarına
bakıyorum, az tehlikeli iş kolları sınıflandırılmış. Evet, Türkiye’de iş
ortamında, iş dünyasında belki de çalışanların en büyük kısmının bulunduğu iş
kolu az tehlikeli işler ama bunların içerisinde de iş yeri hekiminin, iş
güvenliği uzmanının bulunması gereken değişik iş kolları var, onları da
toptancı bir bakışla yok ediyoruz. 
Şimdi, burada
ben bakıyorum, normal büro tipi iş yerlerinde belki bu iş yeri hekimi
zorunluluğunu kaldırmak iş dünyasında bir rahatlamaya vesile olabilir, bu
yönüyle baktığınız zaman getirmiş olduğunuz madde doğru olarak
değerlendirilebilir. Ancak iş kollarını ayrı ayrı tasnif ettiğimiz zaman iş
yeri hekimi bulunması gereken, orada iş yeri hekiminin bulunmasıyla toplum
sağlığı noktasında da kazançlı olduğumuz yerlerin göz ardı edildiğini
görüyoruz. Mesela, burada, her türlü yiyecek maddelerinin hazırlanması,
imalatı, fırınlar, pasta, börek, yufka, benzeri hamur ve sanayi işlerinde
piyasaya sunum yapan, sağlık açısından ciddi denetim ve kontrolü olması gereken
yerleri de bu tasarıyla tamamen olaydan, kontrolden çıkarmış bir hâle
getireceksiniz. Yani niyetinizin gerçekten torba yasa içerisinde iş sağlığı ve
iş güvenliğini, denetimi, iş kazalarının önlenmesini daha da azaltacak önlemler
almak olması gerekirken iş dünyasının taleplerini karşılayacak şekilde bu
tasarıyla gündeme geliyorsunuz, hele bir de bunu yaşamış olduğumuz büyük bir
Soma faciasının üzerinden yapıyorsunuz. 
Dolayısıyla,
anlamakta büyük güçlük çektiğimi ifade ediyor, yüce heyetinizi saygılarımla
selamlıyorum. (MHP ve CHP sıralarından alkışlar)
YUSUF HALAÇOĞLU
(Kayseri) – Karar yeter sayısı…
BAŞKAN –
Teşekkür ediyorum.
Önergeyi
oylarınıza sunacağım ve karar yeter sayısı arayacağım.
Kabul edenler…
Kabul etmeyenler… Önerge kabul edilmemiştir, karar yeter sayısı vardır.
Diğer önergeyi
okutuyorum:
Türkiye Büyük Millet Meclisi Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlu'nun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris
Baluken'in; Bursa Milletvekili Sena Kaleli ve 5 Milletvekilinin; Ankara
Milletvekili İzzet Çetin'in; Tekirdağ Milletvekili Candan Yüceer ve 3
Milletvekilinin; Kahramanmaraş Milletvekili Mesut Dedeoğlu ile Milliyetçi
Hareket Partisi Grup Başkanvekili İzmir Milletvekili Oktay Vural'ın; Kırklareli
Milletvekili Mehmet Siyam Kesimoğlu ve 4 Milletvekilinin; Mersin Milletvekili
Aytuğ Atıcı'nın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Adana Milletvekili
Turgay Develi'nin; İzmir Milletvekili Musa Çam'ın; Bartın Milletvekili Muhammet
Rıza Yalçınkaya'nın; İstanbul Milletvekilleri Mahmut Tanal ve Binnaz Toprak'ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Ankara Milletvekili İzzet Çetin'in; İstanbul
Milletvekilleri Aydın Ağan Ayaydın ve Ercan Cengiz'in; Kars Milletvekili
Mülkiye Birtane'nin; Manisa Milletvekili Erkan Akçay ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; Ankara Milletvekili İzzet Çetin'in; Zonguldak Milletvekili Ali
İhsan Köktürk'ün; İstanbul Milletvekili Mustafa Sezgin Tanrıkulu'nun; İstanbul
Milletvekili Mahmut Tanal'ın; İstanbul Milletvekili Mahmut Tanal'ın; İstanbul
Milletvekili Atila Kaya ve Milliyetçi Hareket Partisi Grup Başkanvekili İzmir
Milletvekili Oktay Vural ile 2 Milletvekilinin; Barış ve Demokrasi Partisi Grup
Başkanvekili Iğdır Milletvekili Pervin Buldan'ın; Burdur Milletvekili Ramazan
Kerim Özkan'ın; Hatay Milletvekili Mevlüt Dudu'nun; Hatay Milletvekili Mevlüt
Dudu'nun; Ankara Milletvekili Levent Gök'ün; Ankara Milletvekili Levent Gök'ün;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Balıkesir Milletvekili Ayşe
Nedret Akova'nın; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; İstanbul Milletvekili
Durmuşali Torlak ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; İzmir Milletvekili Musa Çam'ın;
Hatay Milletvekili Adnan Şefik Çirkin'in; Manisa Milletvekili Sakine Öz'ün;
Diyarbakır Milletvekili Emine Ayna'nın Kanun Teklifleri ile; Benzer Mahiyetteki
Kanun Teklifleri ve Plan ve Bütçe Komisyonu Raporunun 18. maddesinin aşağıdaki
şekilde değiştirilmesini arz ve teklif ederiz. 
 Rahmi Aşkın Türeli Vahap
Seçer İzzet Çetin
 İzmir Mersin Ankara
 Musa Çam Süleyman
Çelebi Muhammet Rıza Yalçınkaya
 İzmir İstanbul Bartın
 Hasan Ören Mehmet
Haberal Ali İhsan Köktürk
 Manisa Zonguldak Zonguldak
 Özgür Özel Muharrem
Işık Sakine Öz
 Manisa Erzincan Manisa
 Bülent
Kuşoğlu
 Ankara
MADDE 18- 6331
sayılı Kanunun 15 inci maddesinin üçüncü fıkrasının birinci cümlesi aşağıdaki
şekilde değiştirilmiştir.
"Bu Kanun
kapsamında alınması gereken sağlık raporları işyeri hekiminden alınır. 5'ten az
çalışanı bulunan ve az tehlikeli işyerleri için ise kamu hizmet sunucuları veya
aile hekimlerinden de alınabilir."
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz Sayın
Başkan.
BAŞKAN – Hükûmet
katılıyor mu?
MİLLÎ SAVUNMA
BAKANI İSMET YILMAZ (Sivas) – Katılmıyoruz.
BAŞKAN – Önerge
üzerinde söz isteyen Muharrem Işık, Erzincan Milletvekili.
Buyurun Sayın
Işık. (CHP sıralarından alkışlar)
MUHARREM IŞIK
(Erzincan) – Sayın Başkan, değerli milletvekilleri; grubumuzun vermiş olduğu
madde 18’deki değişiklik önergesiyle ilgili söz almış bulunmaktayım. Hepinizi
saygılarımla selamlıyorum.
Değerli
milletvekilleri, AKP Grubu içerisinde cesur bir sağlıkçı milletvekili arıyoruz,
çıkıp “Biz sağlıkta tökezledik, on iki yıldır hekimleri ve diğer sağlık
çalışanlarını perişan ettik, sağlığı ve çalışanları taşeronlaştıran,
köleleştiren, özelleştiren, halkın sağlığını bozan uygulamalarla her geçen gün
biraz daha batıyoruz.” diyecek cesur bir milletvekili. Üçüncü dönem olanlardan
birisi olabilir. Ben, komşu ilim dadaşlar diyarı Erzurum’dan mert, cesur, yiğit
bir sağlıkçı vekil çıkar diye düşünüyorum.
On iki yılda,
herhâlde, en fazla, yandaşa rant sağlamak için, havuza para aktarmak için Kamu
İhale Yasası’nda, ondan sonra da Sağlık Yasası’nda değiştirme yaptınız. Bu
yetmezmiş gibi, bu değişiklikleri yaparken bir de sivil örgütleri, özellikle
Türk Tabipleri Birliği ve TMMOB gibi örgütleri yok etmek için çalıştınız. Bunu
yaparken de tabii asıl amacınız bunların toplumda etkin olmasını engellemekti,
bunu da ne yazık ki başardınız, zayıf duruma düşürdünüz. 
Biz, bunları
yaparken size özellikle “Böyle yapmayın.” diye söylediğimiz hâlde siz
yanlışlarda aynen devam ettiniz, hiçbirini kesmediniz. Yalnız, tabii, bu
yanlışı yaparken ortaklarınızla birlikte hareket ettiniz ama 17 Aralık
çıktıktan sonra, özellikle Sayın Başbakan çıktı, sürekli bağırdı, “Nankörler,
hainler, ne istediniz de vermedik?” diye söylenmeye başladı. Özellikle, ak ozan
Orhan’ın da söylediği gibi “İnerken aklıma bir kara perde/Her şey yeniden
başlar bittiği yerde/Dönüşü olmayan bir yola girdim/Bir yanlışlık yaptım acaba
nerede?” Bir değil, binlerce yanlışlık yaptınız, dönüşü olmayan binlerce yola
girdiniz. 
Şimdi, sağlıkta
yaptığınız yanlışlara gelince, Soma katliamından başlayalım, Soma katliamıyla
ilgili neler olur? 
Geçenlerde iş
yeri hekimliği için bir sınav yaptınız. Bu sınava 7.521 kişi başvuru yapmış,
866’sı sınava girmemiş, 6.655 hekimimiz sınava girmiş, 609 tanesi yani yüzde
9’u başarılı olmuş, yüzde 91’i başarısız olmuş. Bir kere, her şeyden önce sizin
burada doktorların, hekimlerin zekâsıyla, onların gururuyla oynamaya hakkınız
yok. Sınavda sorduğunuz sorulara bakıyoruz, hukukla ilgili yüzde 5, iş sağlığı
genel konularıyla ilgili yüzde 15, mevzuatla ilgili yüzde 30, sağlıkla ilgili
yüzde 35, teknik olarak yüzde 15 soru sormuşsunuz. Şimdi, burada hekimlerin
bilmediğini mi tartışacağız? Hayır ama sorduğunuz sorularla, yaptığınız
uygulamalarla, hiç ilgisi olmayan konularda sorduğunuz sorularla hekimleri
orada sanki başarısız gibi gösterdiniz. 
Daha önce 6331
sayılı Yasa’yı çıkardığınız zaman orada çok güzel maddeler sıraladınız ama
tuttunuz, iş sağlığıyla ilgili asıl işvereni oradan sorumlu yaptınız ve bugün
gelinen ortamda iş hekimini etkisiz hâle getirdiniz. 
Yapılması gereken şu: Kesinlikle tabipler odasını
ve TMMOB’u tekrar etkin hâle getirmeniz lazım. Eğer bu Soma’da yaşanan
felaketin önüne geçmek istiyorsanız, oradaki çalışan kişilerin, hekimlerin ve
iş güvenlik uzmanlarının patrona bağlı olmaması lazım. Sonuçta, patron bunun
maaşını veriyor, maaşını veren bir kişiye de karşı çıkması mümkün değil.
Soma’da yaşanan olayda, orada daha önceden bir kişinin zehirlendiği, hastaneye
kaldırıldığı biliniyor, daha önceden orada yangın çıktığı biliniyor. Orada
oluşturmuş olduğunuz o sarı sendika, tek görevi sizin mitinglerinize adam
taşımak olan o sendika hiçbir etki göstermedi. Hekimler, orada paralı çalıştığı
için, arkasında bir güvence olmadığı için, iş güvencesi olmadığı için sesini
çıkarmadı; iş güvenliği uzmanları aynı şekilde sesini çıkarmadı. Dolayısıyla,
facia geldi, kapımızda göründü. Bunları eğer engellemek istiyorsak, burada
Sayın Bakanın ve diğer yetkililerin şu anda yapması gereken şey, yine, eskisi
gibi iş yeri hekimlerini bağımsız hâle getirmek, tabip odasına bağlamak,
güvencesini tabip odasından sağlamak, aynı şekilde, iş güvenlik uzmanlarını ve
diğer çalışanları da diğer örgütlere bağlayıp maaş alacaksa ne kadar alacağı,
nasıl güvenceli olacağını bu örgütlere bırakmak ve ciddi bir şekilde buna
yüklenmektir. Yoksa, biz bu kazanın önüne geçemeyiz.
İş yeri hekiminin görevi çok önemli ama ne yazık ki
yetkisi var, etkisi yok. Etkisi olmayan bir yerde de bir sonuç almasının mümkün
olduğunu düşünmüyoruz. Bundan dolayı, bu, öyle… Sağlık raporu verecek, kaç
kişiye verecek, bu gibi şeylerle biz bunun önüne geçemeyiz. Gerçekçi olması
gereken şey, dediğim gibi, tabip odasını ve diğer örgütleri tekrar işlevli hâle
getirip bunu Bakanlığın himayesinden kurtarmakla olur. 
Hepinizi saygılarımla selamlıyorum. (CHP
sıralarından alkışlar)
BAŞKAN – Teşekkür ediyorum. 
Önergeyi oylarınıza sunuyorum: Kabul edenler… Kabul
etmeyenler… Önerge kabul edilmemiştir. 
Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 6331 sayılı Kanunun 15 inci maddesinde
değişiklik öngören 18'inci maddesindeki "veya" ibaresinin "ya
da" ibaresi ile değiştirilmesini arz ve teklif ederiz.
  İdris Baluken (Bingöl) ve
arkadaşları
BAŞKAN –
Komisyon önergeye katılıyor mu? 
PLAN VE BÜTÇE
KOMİSYONU BAŞKAN VEKİLİ SIRRI SÜREYYA BİLGİÇ (Isparta) – Katılmıyoruz Sayın
Başkan. 
BAŞKAN – Hükûmet
katılıyor mu? 
MİLLÎ SAVUNMA
BAKANI İSMET YILMAZ (Sivas) – Katılmıyoruz Başkanım. 
BAŞKAN – Önerge
üzerinde söz isteyen İdris Baluken, Bingöl Milletvekili. 
Buyurun Sayın
Baluken. 
İDRİS BALUKEN
(Bingöl) – Teşekkür ediyorum. 
Sayın Başkan,
değerli milletvekilleri; 18’inci madde üzerine söz almış bulunmaktayım.
Hepinizi saygıyla selamlıyorum. 
Aslında, 18 ve
19’uncu maddeler birbiriyle bağlantılı ve doğrusu anlamlandırması mümkün
olmayan maddeler şeklinde önümüze geliyor. Baktığımız zaman, özellikle
bağlantılı olarak bu her 2 maddedeki ana içeriği burada vurgulamak istiyorum.
10’dan az çalışanı bulunan ve az tehlikeli olarak değerlendirilen iş yerlerinde
iş yeri hekimi ya da iş güvenliği uzmanı yetkisini, sözde, Bakanlığın eğitim
programından geçmiş olan işverenlere veriyorsunuz. Yani hekimlik mesleğinin iş
yeri hekimliğiyle ilgili özel uzmanlaşması gereken bir yetkisini, yürütmesini,
burada getirip işverene, iş yeri işverenine ya da o işveren vekiline
veriyorsunuz ki anlamlandırmak mümkün değil. Hani, Başkan hep Komisyona ve
Hükûmete katılıp katılmadığını soruyor da, vallahi bizim de kürsüden sorasımız var:
Bu şaka mı, değil mi? Yani hem Komisyonun hem de Hükûmetin gerçekten bu
maddelerin şaka olup olmadığını bize yanıtlaması gerekiyor.
Değerli
arkadaşlar, aranızda hekim olan milletvekilleri var, bu ülkede sağlıkla ilgili
sendikalar var, meslek örgütleri var. Bir yasayı hazırlarken hiç mi
danışmıyorsunuz, hiç mi onlara sormuyorsunuz ya da soruyorsunuz da hiç mi
görüşlerini, önerilerini dikkate almıyorsunuz?
“İş yeri
hekimliği” dediğiniz şey, tıp fakültesini bitirdikten sonra özel bir uzmanlık
eğitiminden ya da özel sınavlardan, özel sertifikasyon programlarından
geçtikten sonra tanınan bir yetkidir. 
Burada, güya iş
güvenliği ve işçi sağlığıyla ilgili bir düzenleme getirmişsiniz ama hem iş
güvenliğini hem işçi sağlığını hiçe sayan bir yasa maddesini buraya
yedirmişsiniz. Bunu kabul etmek mümkün değil. Bakanlığın ilan ettiği eğitim
programından geçme şartını da lütfetmişsiniz. 
Bakın, yarım
imam dinden, imandan, yarım hekim candan eder. Burada yarım hekim bile yok.
İlkokul mezunu olacak bir işverene ya da işveren vekiline siz bu konuyla ilgili
bir yetki getiriyorsunuz. Bunun anlaşılır hiçbir yönü yok.
Bir de 2 maddede
tanımlanmış -lütfetmişsiniz yine- işe girimler, periyodik muayene ve birkaç
böyle istisnayı da… O yetkileri de istisna olarak tutmuşsunuz. Yani hiçbir
hekimlik deneyimi olmayan bu işverenin bunları yapamayacağını da
lütfetmişsiniz. 
Gerçekten, bu
madde üzerinde ciddi bir şekilde konuşmaktan bile biz hicap duyuyoruz. Bu 2
maddenin ruhuyla ilgili bir an önce ciddi bir şekilde sorunu ele almanız lazım.
Güya küçük işletmeleri koruma adı altında bu torba yasada bazı şeyleri önümüze
getiriyorsunuz ama unutmayın ki bu torba yasa 301 madencinin yaşamını yitirmesi
üzerine işçi sağlığı ve iş güvenliğiyle ilgili bu Meclisin gündemine geldi. İş
cinayetleri olarak nitelendirdiğimiz, işçilerin yaşamlarına neden olan bu iş
kazalarında dünyada 2’nci sırada, Avrupa’da 1’inci sırada bulunuyoruz. Her yıl
bin işçi yaşamını yitiriyor. Sizin Hükûmetiniz döneminde 10 binin üzerinde işçi
yaşamını yitirmiş. Burada illaki iş yaşamını ilgilendiren her düzenleme
getirdiğinizde işvereni kayırmanız, sermayeyi kayırmanız, rant sahiplerini
kayırmanız mı gerekiyor? Böyle bir şey olabilir mi? 
Değerli
arkadaşlar, yol yakınken bu konuyla ilgili mevcut düzenlemeleri bir an önce
geri çekmenizi öneriyoruz. Ben de özellikle pasifleştirmeye çalıştırdığınız
meslek örgütlerinden, Türk Tabipleri Birliğinden, TMMOB’tan görüşler almanızı o
doğrultuda -toplum yararına, işçi yararına, emekçi yararına bir düzenleme
yapılacaksa- o şekilde Meclise getirmenizi öneriyorum. Bu 2 maddeyle ilgili
iktidar partisinde bulunan bütün hekim arkadaşları da özellikle sorumluluğa
davet ediyorum.
Hepinizi
saygıyla selamlıyorum. 
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler… Kabul etmeyenler… Önerge kabul
edilmemiştir.
Maddeyi
oylarınıza sunuyorum: Kabul edenler… Kabul etmeyenler… Madde kabul edilmiştir.
Oylama
sistemindeki arıza nedeniyle on beş dakika ara veriyorum.
Kapanma Saati:
17.04
ÜÇÜNCÜ OTURUM
Açılma Saati: 17.23
BAŞKAN: Başkan Vekili Sadık YAKUT
KÂTİP ÜYELER: İsmail KAŞDEMİR (Çanakkale), Muharrem IŞIK (Erzincan)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Üçüncü
Oturumunu açıyorum.
639 sıra sayılı
Kanun Tasarısı’nın görüşmelerine devam edeceğiz. 
Komisyon ve
Hükûmet yerinde. 
19’uncu madde
üzerinde üç adet önerge vardır, okutuyorum: 
Türkiye Büyük
Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; İstanbul Milletvekili Atila Kaya ve
Milliyetçi Hareket Partisi Grup Başkanvekili İzmir Milletvekili Oktay Vural ile
2 Milletvekilinin; Kahramanmaraş Milletvekili Mesut Dedeoğlu ve Milliyetçi
Hareket Partisi Grup Başkanvekili Mersin Milletvekili Mehmet Şandır ve 1
Milletvekilinin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Osmaniye Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Samsun
Milletvekili Cemalettin Şimşek'in; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Manisa Milletvekili Erkan Akçay
ve Milliyetçi Hareket Partisi Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerinin 19 uncu maddesinin aşağıdaki şekilde değiştirilmesini
arz ve teklif ederiz.
 Erkan Akçay Mustafa
Kalaycı Alim Işık
 Manisa Konya Kütahya
 Yusuf Halaçoğlu Ali
Öz Mesut Dedeoğlu
 Kayseri  Mersin Kahramanmaraş
MADDE 19- 6331
sayılı Kanunun 30 uncu maddesinin birinci fıkrasının (b) bendine aşağıdaki alt
bent eklenmiştir.
"6) 10'dan
az çalışanı bulunan ve az tehlikeli sınıfta yer alan işyerinde iş sağlığı ve
güvenliği hizmetlerinin üstlenilmesine ilişkin eğitim programları, eğitimin
süresi ve eğiticilerin nitelikleri ile görevlendirmeye ilişkin hususlar ile bu
programa katılanların belgelendirilmeleri, görev, yetki ve sorumluluklarına
dair hususları."
Türkiye Büyük Millet Meclisi Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlu'nun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris
Baluken'in; Bursa Milletvekili Sena Kaleli ve 5 Milletvekilinin; Ankara
Milletvekili İzzet Çetin'in; Tekirdağ Milletvekili Candan Yüceer ve 3
Milletvekilinin; Kahramanmaraş Milletvekili Mesut Dedeoğlu ile Milliyetçi
Hareket Partisi Grup Başkanvekili İzmir Milletvekili Oktay Vural'ın; Kırklareli
Milletvekili Mehmet Siyam Kesimoğlu ve 4 Milletvekilinin; Mersin Milletvekili
Aytuğ Atıcı'nın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Adana Milletvekili
Turgay Develi'nin; İzmir Milletvekili Musa Çam'ın; Bartın Milletvekili Muhammet
Rıza Yalçınkaya'nın; İstanbul Milletvekilleri Mahmut Tanal ve Binnaz Toprak’ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Ankara Milletvekili İzzet Çetin'in; İstanbul
Milletvekilleri Aydın Ağan Ayaydın ve Ercan Cengiz'in; Kars Milletvekili
Mülkiye Birtane'nin; Manisa Milletvekili Erkan Akçay ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; Ankara Milletvekili İzzet Çetin'in; Zonguldak Milletvekili Ali
İhsan Köktürk'ün; İstanbul Milletvekili Mustafa Sezgin Tanrıkulu'nun; İstanbul
Milletvekili Mahmut Tanal'ın; İstanbul Milletvekili Mahmut Tanal'ın; İstanbul
Milletvekili Atila Kaya ve Milliyetçi Hareket Partisi Grup Başkanvekili İzmir
Milletvekili Oktay Vural ile 2 Milletvekilinin Kanun Teklifleri ile; Benzer
Mahiyetteki Kanun Teklifleri ve Plan ve Bütçe Komisyonu Raporu’nun 19.
maddesinin aşağıdaki şekilde değiştirilmesini arz ve teklif ederiz.
 Özgür
Özel Sakine Öz Rahmi Aşkın Türeli
 Manisa Manisa İzmir
 Vahap
Seçer Bülent Kuşoğlu İzzet Çetin
 Mersin Ankara Ankara
 Muhammet Rıza
Yalçınkaya Hülya Güven
 Bartın İzmir
 Musa Çam Süleyman
Çelebi Hasan Ören
 İzmir İstanbul Manisa
 Ali İhsan
Köktürk Mehmet Haberal Sedef Küçük
 Zonguldak Zonguldak İstanbul
MADDE 19- 6331
sayılı Kanunun 30 uncu maddesinin birinci fıkrasının (b) bendine aşağıdaki alt
bent eklenmiştir.
"6) 5'ten
az çalışanı bulunan ve az tehlikeli sınıfta yer alan işyerinde iş sağlığı ve
güvenliği hizmetlerinin üstlenilmesine ilişkin eğitim programları, eğitimin
süresi ve eğiticilerin nitelikleri ile görevlendirmeye ilişkin hususlar."
Türkiye Büyük Millet Meclisi Başkanlığına
Görüşülmekte
olan 639 Sıra Sayılı Kanun Tasarısı’nın, 6331 sayılı Kanunun 30 uncu maddesinde
değişiklik öngören 19’uncu maddesine aşağıdaki cümlenin eklenmesini arz ve
teklif ederiz. 
“10’dan az
çalışanı bulunan ve az tehlikeli sınıfta yer alan işyerlerinde, işverenlerin
veya vekillerinin iş sağlığı ve güvenliği hizmetlerinin üstlenilmesine ilişkin
eğitimlerine ilişkin hususları belirlemede Çalışma ve Sosyal Güvenlik
Bakanlığı, ilgili sendika ve meslek odalarının görüşlerine başvurulur.”
 İdris
Baluken Pervin Buldan Hasip Kaplan
 Bingöl Iğdır Şırnak
 Erol
Dora Nazmi Gür
 Mardin Van
BAŞKAN –
Komisyon önergeye katılıyor mu? 
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz Sayın
Başkan. 
BAŞKAN – Hükûmet
katılıyor mu? 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Katılamıyoruz. 
BAŞKAN – Önerge
üzerinde söz isteyen Erol Dora, Mardin Milletvekili. 
Buyurun Sayın
Dora. 
EROL DORA
(Mardin) – Sayın Başkan, değerli milletvekilleri; kanun tasarısının 19’uncu
maddesi üzerine Halkların Demokratik Partisi adına söz almış bulunuyorum. Genel
Kurulu saygıyla selamlıyorum.
Tasarının bu
maddesiyle, 6331 sayılı Kanun’un 30'uncu maddesinde değişiklik yapılmakta ve
10'dan az çalışanı bulunan ve az tehlikeli sınıfta yer alan iş yerlerinde iş
sağlığı ve güvenliği hizmetlerinin üstlenilmesine ilişkin eğitim programları,
eğitimin süresi ve eğiticilerin nitelikleriyle görevlendirmeye ilişkin
düzenleme yapılmaktadır. İş sağlığı ve güvenliği hizmetlerinin üstlenilmesine
ve eğitimlerine ilişkin hususların belirlenmesinde Çalışma ve Sosyal Güvenlik
Bakanlığının ilgili sendika ve meslek odalarının görüşlerine başvurması ve bu
doğrultuda hareket etmesi gerektiğini ve bu maddenin buna uygun biçimde
değiştirilmesi gerektiğini düşünüyoruz. 
Değerli
milletvekilleri, iş kazalarının büyük çoğunluğunu öngörülebilir ve önlenebilir
kazalar oluşturuyor. Bütün güvenlik önlemleri alınmasına rağmen kazalar
gerçekleşebilir, bunlar, kelimenin gerçek anlamıyla “kaza”dır. Ancak
öngörülebilir ve önlenebilir kazalara "iş kazası" demenin sakıncaları
vardır. Çünkü "kaza" ifadesi, ortada bir sorumlunun olmadığı
izlenimini yaratıyor. Ancak, öngörülebilir ve önlenebilir kazaların hepsinde
bir sorumlu vardır. İşverenlerin ve kamu otoritelerinin gerekli önlemleri
aldığı durumlarda, güvenlik talimatlarına uymayan işçiler de sorumludur. Ancak,
ülkemizdeki genel durum -Soma'da bir kez daha ortaya çıktığı gibi- işverenler
gerekli önlemleri almak için yeterli çabayı harcamamakta, ilgili bakanlıklar da
iş ve işçi güvenliği konusunda caydırıcı tedbirleri almamışlardır.
Değerli
milletvekilleri, peki, işverenlerin güvenlik önlemlerini almadığı, bakanlığın bu
konuda caydırıcı tedbirleri almadığı durumlarda gerçekleşen ölümlü kazalara “iş
cinayeti” demek neden uygundur? Çünkü iş cinayeti, öngörülebilir ve önlenebilir
kazayı öngördüğü hâlde önlemek için hiçbir şey yapmayanın ölümden sorumlu
olduğunu bize hatırlatmaktadır. Ülkemizde iş kazalarıyla ilgili yaptırımların
zayıf olduğu, hukuki süreçlerin uzun sürdüğü ve çoğu zaman sonuçsuz kaldığı
düşünülürse, ağır ihmallerin olduğu durumlarda gerçekleşen ölümlü iş kazalarına
“iş cinayeti” demek en doğrusudur. Ancak, sadece bizim bunu dememiz yetmez,
yasaların ve mahkemelerin de bu türden iş kazalarına iş cinayeti muamelesi
yapması gerekir. Örneğin, Amerika Birleşik Devletleri’nde mahkemelerin, ağır
ihmallerin olduğu iş kazalarında işverenlere cinayet davası açmaları ve
işverenlere ölümlü iş kazaları vakıalarında cinayetten ceza vermesi boşuna
değildir.
Sayın Başkan,
değerli milletvekilleri; cezaların arttırılması ve iş kazalarıyla ilgili
davaların hemen sonuçlandırılması iş kazalarının önlenmesi için işverenleri
önlem alma konusunda teşvik edebilecek önemli bir adımdır. 
İşçi
örgütleriyle daha yakın iş birliği kurulması her yıl binlerce işçinin
yaralanması ve yüzlercesinin hayatını kaybetmesinin önüne geçebilmek için
atılabilecek ikinci önemli adımdır.
Üçüncü olarak:
Vergiler, iş güvenliği ve iş kazaları konusunda kötü bir karneye sahip olan
şirketleri cezalandırmak ve karnesi iyi olan şirketleri ödüllendirmek için
kullanılabilir. Karnesi kötü olan şirketlere daha yüksek oranlarda vergi
uygulanırken karnesi iyi olan şirketler vergi indirimlerinden
faydalandırılabilir.
Ayrıca, iş
güvenliğinin arttırılmasıyla ilgili teşvikler sigorta teşvikleri şeklinde
verilebilir. İş güvenliği karnesi iyi olan şirketler ve çalışanları için
sigorta primlerinin düşürülmesini sağlayan düzenlemeler yapılabilir.
Değerli
milletvekilleri, iş güvenliği ve iş sağlığıyla ilgili yatırım yapan şirketlere
çeşitli iktisadi teşvikler verilebilir. Örneğin, iş güvenliğine yapılan
yatırımın belirli bir oranı kamu tarafından karşılanabilir.
Son olarak: İş
güvenliğini arttırmak için finansal olmayan teşvikler de verilebilir. İş
güvenliğini arttırma ve iş kazalarını azaltma konusunda başarılı olan
şirketlere sembolik ödüller verilmesi ve tanıtılması, iş kazalarını önleme
konusunda başarısız olan şirketlerin ise kamuoyuna duyurulması ve teşhir
edilmesi sağlanabilir.
Türkiye'nin iş
ve işçi sağlığı ve güvenliği konularında içerisinde bulunduğu yetersiz
koşulların seçim öncesi torba kanunlara serpiştirilmiş yüzeysel yaklaşımlarla
giderilemeyeceğini bir kez daha belirtiyor, Genel Kurulu tekrar saygıyla
selamlıyorum. (CHP sıralarından alkışlar)
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler… Kabul etmeyenler… Önerge kabul
edilmemiştir.
Diğer önergeyi
okutuyorum:
Türkiye Büyük Millet Meclisi Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul Milletvekili
Ferit Mevlüt Aslanoğlu'nun; Yozgat Milletvekili Sadir Durmaz ve Milliyetçi
Hareket Partisi Grup Başkanvekili İzmir Milletvekili Oktay Vural'ın; İstanbul
Milletvekili Abdullah Levent Tüzel'in; Bingöl Milletvekili İdris Baluken'in;
Bursa Milletvekili Sena Kaleli ve 5 Milletvekilinin; Ankara Milletvekili İzzet
Çetin'in; Tekirdağ Milletvekili Candan Yüceer ve 3 Milletvekilinin;
Kahramanmaraş Milletvekili Mesut Dedeoğlu ile Milliyetçi Hareket Partisi Grup
Başkanvekili İzmir Milletvekili Oktay Vural'ın; Kırklareli Milletvekili Mehmet
Siyam Kesimoğlu ve 4 Milletvekilinin; Mersin Milletvekili Aytuğ Atıcı'nın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Adana Milletvekili Turgay
Develi'nin; İzmir Milletvekili Musa Çam'ın; Bartın Milletvekili Muhammet Rıza
Yalçınkaya'nın; İstanbul Milletvekilleri Mahmut Tanal ve Binnaz Toprak’ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; Ankara Milletvekili İzzet Çetin'in; İstanbul Milletvekilleri
Aydın Ağan Ayaydın ve Ercan Cengiz'in; Kars Milletvekili Mülkiye Birtane'nin;
Manisa Milletvekili Erkan Akçay ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Ankara Milletvekili
İzzet Çetin'in; Zonguldak Milletvekili Ali İhsan Köktürk'ün; İstanbul
Milletvekili Mustafa Sezgin Tanrıkulu'nun; İstanbul Milletvekili Mahmut
Tanal'ın; İstanbul Milletvekili Mahmut Tanal'ın; İstanbul Milletvekili Atila
Kaya ve Milliyetçi Hareket Partisi Grup Başkanvekili İzmir Milletvekili Oktay
Vural ile 2 Milletvekilinin Kanun Teklifleri ile; Benzer Mahiyetteki Kanun
Teklifleri ve Plan ve Bütçe Komisyonu Raporunun 19. maddesinin aşağıdaki
şekilde değiştirilmesini arz ve teklif ederiz.
Hülya Güven (İzmir) ve arkadaşları
MADDE 19- 6331
sayılı Kanunun 30 uncu maddesinin birinci fıkrasının (b) bendine aşağıdaki alt
bent eklenmiştir.

"6) 5'ten
az çalışanı bulunan ve az tehlikeli sınıfta yer alan işyerinde iş sağlığı ve
güvenliği hizmetlerinin üstlenilmesine ilişkin eğitim programları, eğitimin
süresi ve eğiticilerin nitelikleri ile görevlendirmeye ilişkin hususlar."
BAŞKAN – Komisyon önergeye katılıyor mu?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz Sayın
Başkan.
BAŞKAN – Hükûmet
katılıyor mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Katılamıyoruz.
BAŞKAN – Önerge
üzerinde söz isteyen Sedef Küçük, İstanbul Milletvekili.
Buyurun Sayın
Küçük. (CHP sıralarından alkışlar)
SEDEF KÜÇÜK
(İstanbul) – Sayın Başkan, değerli milletvekilleri; 639 sıra sayılı Kanun
Tasarısı’nın 19’uncu maddesi üzerine söz aldım. Yüce heyetinizi saygıyla
selamlıyorum.
Değerli
milletvekilleri, Meclisimize 61 madde olarak sevk edilen ancak Komisyon
sürecinde kayıt dışılığın, adam kayırmanın, kasa aflarının, rantın ve talanın
yer aldığı 98 maddenin daha ilave edilmesiyle 149 maddeye ulaşan bir torba
yasayla karşı karşıyayız. 
Adalet ve
Kalkınma Partisinin Meclisimizden mutabakatla geçebilecek bir yasaya yine
müdahalede bulunduğuna ve de uzlaşma kültüründen ne kadar uzakta olduğuna bir
kez daha şahit olduk. Bu şaşırtıcı değil, asıl şaşırtıcı olan “Soma işçileri
için kanun çıkarıyoruz.” deyip yaşam odalarını reddetmektir, asıl şaşırtıcı
olan “Doğayı korumayı en iyi biz biliriz.” deyip zeytinlikleri ranta açmaktır.
Bu yaklaşımı anlamak da mümkün değildir. Oysa, Soma’nın da işçi sorunlarının da
ekonominin de artık kalıcı hâle gelen problemlerinin çözümü uzlaşmadadır.
Yalnızca muhalefet partileriyle değil, sivil toplum örgütleriyle, sendikalarla
da uzlaşma gereği vardır. Uzlaşma sağlanmadan yapılan her düzenleme eninde
sonunda yeni bir düzenlemeye yol açmaktadır ve geçtiğimiz yıllar da bunun
sayısız örneğiyle doludur.
Barolardan görüş
almadan Avukatlık Kanunu’nu değiştirirseniz, sendikaları yok sayarak işçiler
hakkında düzenleme yaparsanız, tabipler odasına danışmadan sağlık çalışanlarına
zorunlu nöbet uygulaması getirirseniz sorun çıkması da kaçınılmazdır.
Taşeronluk sistemi de işte böylesi bir anlayışın ürünüdür. Muhalefet
tarafından, sendikalar tarafından defalarca uyarılmasına rağmen taşeronluğu bu
kadar yaygın hâle getirip bir de üzerine bundan şikâyetçi olmak, ancak Adalet
ve Kalkınma Partisine has bir tutum olsa gerek. Bu tasarıda da bu tutumdan
vazgeçilmiş değildir. Yoksa, hem kamuoyuna “Taşeron işçileri kadroya alacağız.”
deyip hem de taşeronluğu kolaylaştırıcı ve yaygınlaştırıcı düzenleme yapmak
açıklanabilir değildir. Yoksa, hem Uluslararası Çalışma Örgütünün
sözleşmelerini imzalayıp hem de kamuda çalışan taşeron işçileri firmaların
insafına bırakmak anlaşılabilir değildir. Muhalefetin, sendikaların, işçilerin
beklentisi taşeronluğun toptan kaldırılmasıdır. Bu çağda fazla mesai, bayram
izni, ikramiye ve yıllık izin gibi haklarından mahrum bırakılan taşeron
işçilerin çalışma koşulları utanç vericidir. Taşeronluk sisteminin sonuçları
nedeniyle yaşanan can kayıpları ise bu ülkenin ayıbıdır. Bu utanca ve ayıba
ortak olmamak gerek diye düşünüyorum.
Taşeron
işçilerin yaşadığı drama en son hep birlikte Soma’da tanık olduk. Kazanın
ardından madenlerde çalışan işçilere “dayıbaşı” denilen işçi simsarları
aracılığıyla “İşbaşı yapın, yoksa ekmeğinizden olursunuz.” dendiğini gördük.
İşçilerin çok düşük maaşlarla yerin metrelerce altında yaşam savaşı
verdiklerini ve bu sistemin de bizzat devlet tarafından beslendiğine tanık
olduk. Tanıklığımız bununla da kalmadı; bu koşulları protesto eden işçilerin ve
işçi yakınlarının tokatlandığına, tekmelendiğine ve üzerlerine gaz sıkıldığına
tanık olduk. (CHP sıralarından alkışlar) Önlem almayan şirketlerin, önlem
almasını kontrol bile etmeyen devletle zaten kol kola olduklarına tanık olduk.
“E ne yapalım, bu kaderdir…” Maden kazaları konusunda 1900’lerin başından örnek
veren yöneticilere tanıklık ettik ve bu yöneticilerin yönettiği ülkemizde
yalnızca geçtiğimiz yıl 1.235 işçi, işçi kazalarında hayatını kaybetti.
Eğer
işçilerimizin hayatının sudan ucuz olduğu bir ülke istemiyorsak hep birlikte
bir şeyleri değiştirmemiz gerekiyor. İşçi sağlığı ve iş güvenliği açısından da
ilk iş olarak taşeronluk sistemini değiştirmemiz gerekiyor. Eğer bu sistem
böyle giderse korkarım daha çok işçimizin ardından ağıt yakarız diyor, hepinizi
saygıyla selamlıyorum. (CHP sıralarından “Bravo!” sesleri, alkışlar)
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler… Kabul etmeyenler… Önerge kabul
edilmemiştir.
Diğer önergeyi
okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; İstanbul Milletvekili Atila Kaya ve
Milliyetçi Hareket Partisi Grup Başkanvekili İzmir Milletvekili Oktay Vural ile
2 Milletvekilinin; Kahramanmaraş Milletvekili Mesut Dedeoğlu ve Milliyetçi
Hareket Partisi Grup Başkanvekili Mersin Milletvekili Mehmet Şandır ve 1
Milletvekilinin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Osmaniye Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Samsun
Milletvekili Cemalettin Şimşek'in; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Manisa Milletvekili Erkan Akçay
ve Milliyetçi Hareket Partisi Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerinin 19 uncu maddesinin aşağıdaki şekilde değiştirilmesini
arz ve teklif ederiz.
Erkan Akçay
(Manisa) ve arkadaşları
MADDE 19- 6331
sayılı Kanunun 30 uncu maddesinin birinci fıkrasının (b) bendine aşağıdaki alt
bent eklenmiştir.
"6) 10'dan
az çalışanı bulunan ve az tehlikeli sınıfta yer alan işyerinde iş sağlığı ve
güvenliği hizmetlerinin üstlenilmesine ilişkin eğitim programları, eğitimin
süresi ve eğiticilerin nitelikleri ile görevlendirmeye ilişkin hususlar ile bu
programa katılanların belgelendirilmeleri, görev, yetki ve sorumluluklarına
dair hususları."
BAŞKAN –
Komisyon önergeye katılıyor mu? 
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılmıyoruz. 
BAŞKAN – Hükûmet
katılıyor mu? 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Katılamıyoruz.
BAŞKAN – Önerge
üzerinde söz isteyen Ali Öz, Mersin Milletvekili. 
Buyurun Sayın Öz.
(MHP sıralarından alkışlar)
ALİ ÖZ (Mersin)
– Teşekkür ediyorum Sayın Başkanım.
Sayın Başkan,
değerli milletvekilleri; 639 sıra sayılı İş Kanunu ile Bazı Kanun ve Kanun
Hükmünde Kararnamelerde Değişiklik Yapılmasına Dair Kanun Tasarısı’nın 19’uncu
maddesi üzerine vermiş olduğumuz değişiklik önergesiyle alakalı Milliyetçi
Hareket Partisi grubu adına söz almış bulunuyorum. Yüce heyetinizi saygılarımla
selamlıyorum.
Tabii ki, bu iş
sağlığı ve iş güvenliği daha önce görüşüldü. 6331 sayılı Kanun’u görüşürken -o
zaman böyle de görüşmedik, çok daha etraflı, detaylı- konunun sosyal
taraflarıyla -diğer siyasi partilere mensup, daha önce iş dünyasından gelen,
buradaki eksiklikleri, aksaklıkları tespit eden, bir sendikada üst düzeyde
yöneticilik yapmış ve aramızda Cumhuriyet Halk Partisi Milletvekili olarak
bulunan Sayın Çelebi’nin de olduğu- uzun uzun görüştük, böyle şeyler yoktu. O
zaman da ısrarla tüm muhalefet milletvekilleri, sosyal taraflar, sendikalar
olarak üstüne basa basa bir şeyi ifade ettik Sayın Bakanım, dedik ki: “Amacımız
eğer gerçekten Türkiye’de iş kazalarının önlenmesi, işçi sağlığı, iş güvenliği
noktasında köklü değişiklikler yapmaksa evrensel normlarda dünya bunu nasıl
yapıyorsa, ILO standartları neyi emrediyorsa gelin bunlara göre bir düzenleme
yapalım.” O gün yapmış olduğunuz düzenlemelerde bunların ülke şartlarına gayet
uygun olduğunu, bunların doğru olduğunu ifade ettiniz. Ama daha sonra, 13 Mayısta,
ülkemizin yaşamış olduğu vahim bir olayla, büyük bir katliamla; denetimi
olmayan, denetimsiz, kimin ne yaptığının belli olmadığı… Türkiye’de sadece yer
altı maden ocaklarında değil, diğer alanlarda da iş güvenliği uzmanlığı
yapanların, gerçek manada denetimleri veya eksikleri tespit ettiğinde,
alınabilecek önlemlerin alınıp alınmadığı noktasında Bakanlığın yaptırıcı bir
gücü olması gerektiğini ifade etmemize rağmen bunu yok ettiniz. 
Şimdi ne
yapıyorsunuz? Şimdi, az tehlikeli iş yerlerinde çalışan sayısı 10’dan azsa
orada çalışan iş sahibi, patron, işveren oranın belli alanlardaki eğitimini de
verecek, eksiğini de tespit edecek. Yani, tabiri caizse kuzuyu kurda teslim
ediyoruz, yaptığımız bu, başka bir şey değil. Burada, iş sağlığı ve güvenliği
noktasında kazaların olmasını nasıl azaltacağız, nasıl tedbirler alacağız?
Diyelim ki şöyle: Az tehlikeli iş kollarındaki bir işvereni düşünün, 15
çalışanı var, ikiye ayırdı. Ne yapacaksınız? Yani 7’sini bir yere koydu, 8’ini
de bir yere koydu; ne olacak şimdi? Yani, bu o zaman iş güvenliği uzmanlığı
sorunundan kurtulmuş olmayacak mı? Veya bu az tehlikeli iş kollarında tarif
ettiğiniz iş kolları mahiyet olarak, iş kolları olarak birbirinin hepsiyle aynı
özellikte değil ki.
Az önceki
konuşmamda da ifade ettim, az tehlikeli iş yerlerinde Türkiye’de 600 bin
civarında işyeri olduğu ve bunların da iş kolları olarak 150 alt gruptan
oluştuğu, birbirlerinden tamamen farklı alanlarda işçi ve iş yeri ortamı
olduğunu biliyoruz. Yani, bu kanunla daha sıklaştırmak, denetimleri daha
artırmak, tedbirleri daha fazla güçlendirmek dururken kimin aklına geliyor da
biz daha da çerçeveyi genişletiyoruz, elastik bir hâle getiriyoruz,
gevşetiyoruz ve bundan ne kazanacağız? Yani, daha büyük faciaların olması, daha
büyük kazaların olması için yeniden torba yasalarla bazı şeyleri düzeltmek
zorunda mı kalacağız? 
Bir de şu arada
şunu ifade etmek istiyorum: Sayın Bakan, sizin iyi niyetinizden hiç şüphem yok ama Türkiye’de, Sosyal Güvenlik
Kurumu kapsamında devletin kasasından harcanan paraların yeterli denetiminin
yapılmadığı kanaatindeyim. Öyle iller biliyorum ki “tıp merkezi” adı altında
–şimdi bir de bilgi gizlenmesi tamamen ortadan kaldırıldı sayenizde- sanal
ortamda TC kimlikleriyle çok sayıda sanal hasta yaratılarak devletin
soyulduğunu bu kürsüden hepinizle paylaşmak istiyorum. Bu konuda lütfen
tedbirlerinizi alın. Çünkü gerçekten Sosyal Güvenlik Kurumu olarak çok iyi
şeyler yapma niyetinde olsanız da denetleyen elemanlarınızı, Sosyal Güvenlik
Kurumunun sağlık grubundaki denetleyen elemanlarınızı ücret olarak
korumadığınız sürece Türkiye’nin büyük paraları birilerinin cebine akıp
gidecek. Bunda da bu Parlamentonun vebali olmasını istemediğim için sizleri
yeniden uyarmak istiyorum.
Teşekkür eder, saygılar sunarım. (MHP
sıralarından alkışlar)
BAŞKAN – Teşekkür ediyorum.
Önergeyi oylarınıza sunuyorum…
III.-
YOKLAMA

(CHP sıralarından bir grup
milletvekili ayağa kalktı)
MUHARREM İNCE (Yalova) – Yoklama
istiyoruz.
BAŞKAN – Yoklama talebi var, yerine
getireceğim.
Sayın İnce, Sayın Özel, Sayın Türeli,
Sayın Demiröz, Sayın Tanal, Sayın Sarı, Sayın Çetin, Sayın Çelebi, Sayın
Kuşoğlu, Sayın Yılmaz, Sayın Seçer, Sayın Ören, Sayın Özgümüş, Sayın Küçük,
Sayın Düzgün, Sayın Haberal, Sayın Güler, Sayın Öz, Sayın Kaptan, Sayın
Canalioğlu. 
Yoklama için üç dakika süre
veriyorum.
(Elektronik cihazla yoklama yapıldı)
BAŞKAN – Sayın
milletvekilleri, toplantı yeter sayısı vardır. 
VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER (Devam)
A) Kanun Tasarı ve Teklifleri (Devam)
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın
Milletvekili Muhammet Rıza Yalçınkaya'nın; İstanbul Milletvekilleri Mahmut
Tanal ve Binnaz Toprak'ın; İstanbul Milletvekili Mahmut Tanal'ın; İstanbul
Milletvekilleri Mahmut Tanal ve Gürsel Tekin'in; İstanbul Milletvekili Celal
Dinçer'in; Manisa Milletvekili Erkan Akçay'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Muğla Milletvekili Nurettin Demir'in; Ankara Milletvekili
Levent Gök'ün; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Ali Özgündüz'ün; Tekirdağ Milletvekili Bülent Belen ve Milliyetçi Hareket
Partisi Grup Başkanvekili Mersin Milletvekili Mehmet Şandır'ın; Ankara
Milletvekili İzzet Çetin'in; İstanbul Milletvekilleri Aydın Ağan Ayaydın ve
Ercan Cengiz'in; Kars Milletvekili Mülkiye Birtane'nin; Manisa Milletvekili
Erkan Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Ankara Milletvekili İzzet Çetin'in;
Zonguldak Milletvekili Ali İhsan Köktürk'ün; İstanbul Milletvekili Mustafa
Sezgin Tanrıkulu'nun; İstanbul Milletvekili Mahmut Tanal'ın; İstanbul
Milletvekili Mahmut Tanal'ın; İstanbul Milletvekili Atila Kaya ve Milliyetçi
Hareket Partisi Grup Başkanvekili İzmir Milletvekili Oktay Vural ile 2
Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın;
Hatay Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; Balıkesir Milletvekili Ayşe Nedret Akova'nın;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın; İstanbul Milletvekilleri Gürsel Tekin ve Mahmut Tanal'ın;
Erzincan Milletvekili Muharrem Işık'ın; İstanbul Milletvekili Abdullah Levent
Tüzel'in; İstanbul Milletvekili Abdullah Levent Tüzel'in; Kocaeli Milletvekili
Haydar Akar'ın; Cumhuriyet Halk Partisi Grup Başkanvekili İstanbul Milletvekili
Mehmet Akif Hamzaçebi ve İstanbul Milletvekili Ferit Mevlüt Aslanoğlu'nun;
İzmir Milletvekili Rahmi Aşkın Türeli'nin; Manisa Milletvekili Özgür Özel'in;
İzmir Milletvekili Rahmi Aşkın Türeli'nin; Batman Milletvekili Ayla Akat
Ata'nın; Bursa Milletvekili Sena Kaleli'nin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Osmaniye Milletvekili Hasan Hüseyin Türkoğlu ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 3 Milletvekilinin; Diyarbakır Milletvekili Altan Tan'ın; İzmir Milletvekili
Rahmi Aşkın Türeli'nin; İzmir Milletvekili Hülya Güven ve 34 Milletvekilinin; İstanbul
Milletvekili Sebahat Tuncel'in; Balıkesir Milletvekili Namık Havutça'nın;
Trabzon Milletvekili Mehmet Volkan Canalioğlu'nun; Trabzon Milletvekili Mehmet
Volkan Canalioğlu'nun; Kastamonu Milletvekili Emin Çınar ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Bursa Milletvekili Sena Kaleli'nin; İstanbul
Milletvekili Mahmut Tanal'ın; Trabzon Milletvekili Mehmet Volkan
Canalioğlu'nun; Mersin Milletvekili Mehmet Şandır ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Kütahya Milletvekili Alim
Işık ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket
Partisi Grup Başkanvekili Kayseri Milletvekili Yusuf Halaçoğlu ile 20
Milletvekilinin; Trabzon Milletvekili Mehmet Volkan Canalioğlu'nun; Barış ve
Demokrasi Partisi Grup Başkanvekili Bingöl Milletvekili İdris Baluken'in;
İstanbul Milletvekili Süleyman Çelebi'nin; Tekirdağ Milletvekili Candan
Yüceer'in; Samsun Milletvekili Cemalettin Şimşek'in; Balıkesir Milletvekili
Ayşe Nedret Akova'nın; İzmir Milletvekili Rahmi Aşkın Türeli'nin; İzmir Milletvekili
Rahmi Aşkın Türeli'nin; Balıkesir Milletvekili Ayşe Nedret Akova'nın; İstanbul
Milletvekili Abdullah Levent Tüzel'in; İzmir Milletvekili Aytun Çıray'ın;
Balıkesir Milletvekili Ayşe Nedret Akova'nın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ayşe Nedret Akova'nın; Balıkesir Milletvekili Ayşe Nedret
Akova'nın; Ankara Milletvekili İzzet Çetin'in; Manisa Milletvekili Hasan
Ören'in; Çanakkale Milletvekili Mustafa Serdar Soydan'ın; Manisa Milletvekili
Hasan Ören'in; Manisa Milletvekili Özgür Özel'in; Bursa Milletvekilleri Hüseyin
Şahin ve Önder Matlı ile 8 Milletvekilinin; İzmir Milletvekili Aytun Çıray'ın;
Manisa Milletvekili Hasan Ören’in; Denizli Milletvekili Mehmet Yüksel ve Çorum
Milletvekili Cahit Bağcı ile 37 Milletvekilinin; Manisa Milletvekili Erkan
Akçay ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Manisa Milletvekili Sakine Öz'ün; Cumhuriyet Halk Partisi Grup
Başkanvekili İstanbul Milletvekili Mehmet Akif Hamzaçebi'nin Benzer Mahiyetteki
Kanun Teklifleri ve Plan ve Bütçe Komisyonu Raporu ile Türkiye Büyük Millet
Meclisi Başkanlığı ve Plan ve Bütçe Komisyonu Başkanlığı Tezkereleri (1/931,
2/115, 2/139, 2/158, 2/195, 2/282, 2/297, 2/298, 2/324, 2/368, 2/399, 2/434,
2/439, 2/453, 2/524, 2/528, 2/555, 2/601, 2/640, 2/689, 2/691, 2/798, 2/885,
2/896, 2/944, 2/1019, 2/1063, 2/1103, 2/1131, 2/1156, 2/1200, 2/1202, 2/1203,
2/1217, 2/1222, 2/1227, 2/1236, 2/1242, 2/1245, 2/1248, 2/1258, 2/1260, 2/1301,
2/1302, 2/1345, 2/1350, 2/1364, 2/1372, 2/1383, 2/1414, 2/1422, 2/1426, 2/1431,
2/1437, 2/1442, 2/1488, 2/1496, 2/1498, 2/1506, 2/1514, 2/1516, 2/1525, 2/1540,
2/1595, 2/1652, 2/1655, 2/1657, 2/1677, 2/1688, 2/1716, 2/1747, 2/1765, 2/1775,
2/1794, 2/1797, 2/1799, 2/1808, 2/1837, 2/1869, 2/1899, 2/1906, 2/1924, 2/1932,
2/1938, 2/1954, 2/1957, 2/1963, 2/1983, 2/1997, 2/2000, 2/2032, 2/2041, 2/2051,
2/2056, 2/2057, 2/2065, 2/2069, 2/2083, 2/2146, 2/2156, 2/2158, 2/2176, 2/2178,
2/2186, 2/2187, 2/2190, 2/2191, 2/2192, 2/2198) (S. Sayısı: 639) (Devam)

BAŞKAN –
Önergeyi oylarınıza sunuyorum: Kabul edenler... Kabul etmeyenler... Önerge
kabul edilmemiştir. 
Maddeyi
oylarınıza sunuyorum: Kabul edenler... Kabul etmeyenler... Madde kabul
edilmiştir. 
20’nci madde
üzerinde üç adet önerge vardır, okutuyorum:
Türkiye Büyük Millet Meclisi Başkanlığına
Görüşülmekte olan 639 Sıra Sayılı İş Kanunu ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Tasarısı ile Ankara Milletvekili İzzet Çetin ve 13 Milletvekilinin; Ankara
Milletvekili İzzet Çetin'in; İstanbul Milletvekili Ferit Mevlüt Aslanoğlu'nun;
Yozgat Milletvekili Sadir Durmaz ve Milliyetçi Hareket Partisi Grup
Başkanvekili İzmir Milletvekili Oktay Vural'ın; İstanbul Milletvekili Abdullah
Levent Tüzel'in; Bingöl Milletvekili İdris Baluken'in; Bursa Milletvekili Sena
Kaleli ve 5 Milletvekilinin; Ankara Milletvekili İzzet Çetin'in; Tekirdağ
Milletvekili Candan Yüceer ve 3 Milletvekilinin; Kahramanmaraş Milletvekili
Mesut Dedeoğlu ile Milliyetçi Hareket Partisi Grup Başkanvekili İzmir
Milletvekili Oktay Vural'ın; Kırklareli Milletvekili Mehmet Siyam Kesimoğlu ve
4 Milletvekilinin; Mersin Milletvekili Aytuğ Atıcı'nın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Adana Milletvekili Turgay Develi'nin; İzmir
Milletvekili Musa Çam'ın; Bartın Milletvekili Muhammet Rıza Yalçınkaya'nın;
İstanbul Milletvekilleri Mahmut Tanal ve Binnaz Toprak’ın; İstanbul
Milletvekili Mahmut Tanal'ın; İstanbul Milletvekilleri Mahmut Tanal ve Gürsel
Tekin'in; İstanbul Milletvekili Celal Dinçer'in; Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Muğla Milletvekili Nurettin
Demir'in; Ankara Milletvekili Levent Gök'ün; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Ali Özgündüz'ün; Tekirdağ Milletvekili Bülent
Belen ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; Ankara Milletvekili İzzet Çetin'in; İstanbul Milletvekilleri
Aydın Ağan Ayaydın ve Ercan Cengiz'in; Kars Milletvekili Mülkiye Birtane'nin;
Manisa Milletvekili Erkan Akçay ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Ankara Milletvekili
İzzet Çetin'in; Zonguldak Milletvekili Ali İhsan Köktürk'ün; İstanbul
Milletvekili Mustafa Sezgin Tanrıkulu'nun; İstanbul Milletvekili Mahmut
Tanal'ın; İstanbul Milletvekili Mahmut Tanal'ın; İstanbul Milletvekili Atila
Kaya ve Milliyetçi Hareket Partisi Grup Başkanvekili İzmir Milletvekili Oktay
Vural ile 2 Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın;
Hatay Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök’ün Kanun Teklifi
ile; Benzer Mahiyetteki Kanun Teklifleri ve Plan ve Bütçe Komisyonu Raporunun
20. maddesinin aşağıdaki şekilde değiştirilmesini arz ve teklif ederiz.
 Mehmet Haberal Rahmi
Aşkın Türeli Musa Çam
 Zonguldak İzmir İzmir
 Mehmet Ali Susam Vahap
Seçer Bülent Kuşoğlu
 İzmir Mersin Ankara
 Süleyman Çelebi Muhammet
Rıza Yalçınkaya Ali İhsan Köktürk
 İstanbul Bartın Zonguldak
 Hasan Ören İzzet
Çetin Sakine Öz
 Manisa Ankara
 Manisa
 Özgür Özel
 Manisa
Madde 20 - 18/10/2012
tarihli ve 6356 sayılı Sendikalar ve Toplu İş Sözleşmesi Kanununun 26 ncı
maddesine aşağıdaki fıkra eklenmiştir.
"(10) İşveren sendikaları,
tüzüklerinde hüküm bulunmak ve şartları genel kurul kararıyla belirlenmek
kaydıyla, işçilerin sigorta primlerinin işveren payının ödemelerinde
kullanılmak ve nakit mevcudunun yüzde otuzunu aşmamak üzere karşılıksız yardıma
dayalı dayanışma ve yardım fonu oluşturabilir."
Aynı mahiyetteki diğer önergenin imza
sahipleri:
 Erkan Akçay Mustafa
Kalaycı Yusuf Halaçoğlu
 Manisa  Konya Kayseri
 Mesut Dedeoğlu Alim
Işık Faruk Bal
 Kahramanmaraş Kütahya
 Konya
Türkiye Büyük Millet Meclisi Başkanlığına
Görüşülmekte olan 639
sıra sayılı Kanun Tasarısı’nın, 18/10/2012 tarihli ve 6356 sayılı Sendikalar ve
Toplu İş Sözleşmesi Kanununun 26 ncı maddesine fıkra eklemeyi öngören 20’nci
maddesinin tasarı metninden çıkarılmasını arz ve teklif ederiz.
 İdris Baluken Pervin
Buldan Hasip Kaplan
 Bingöl Iğdır Şırnak
 Gülser Yıldırım Erol
Dora
 Mardin  Mardin
BAŞKAN – Komisyon
önergeye katılıyor mu?
PLAN VE BÜTÇE KOMİSYONU
BAŞKAN VEKİLİ SÜREYYA SADİ BİLGİÇ (Isparta) – Katılmıyoruz.
BAŞKAN – Hükûmet
katılıyor mu?
ÇALIŞMA VE SOSYAL
GÜVENLİK BAKANI FARUK ÇELİK (Şanlıurfa) – Katılamıyoruz efendim. 
BAŞKAN – Önerge
üzerinde söz isteyen İdris Baluken, Bingöl Milletvekili.
Buyurun Sayın Baluken.
İDRİS BALUKEN (Bingöl)
– Teşekkür ediyorum.
Sayın Başkan, değerli
milletvekilleri; 20’nci madde üzerine vermiş olduğumuz önergeyle ilgili söz
almış bulunmaktayım. Hepinizi saygıyla selamlıyorum.
Önemli bir yasa ve önergelerimizi
sunuyoruz. Bundan sonraki maddelerde de yasayla ilgili görüşlerimizi aktarmaya
devam edeceğiz ama ben bu maddede Genel Kurulu, özellikle, hemen yanı başımızda
olan Rojava’daki gelişmelerle ilgili bilgilendirmek istiyorum. 
Değerli
milletvekilleri, bugün, biliyorsunuz 19 Temmuz ve 19 Temmuz, Rojava devriminin
2’nci yıl dönümü. Her şeyden önce, büyük bir saldırı altında bulunan, ambargo
ve abluka altında bulunan, irade kırma ve boğma girişimleri altında bulunan ama
buna rağmen büyük bir direniş gösteren Rojava halkını ve Orta Doğu halklarına
kazandırmış oldukları devrimi biz buradan selamlıyoruz. Kürtlerin öncülüğünde,
Arap’ı, Türkmen’i, Süryani’si, Ermeni’si, Şii’si, Sünni’si, gayrimüslimiyle,
halk meclisleri şeklinde kendini örgütleyen ve ortaya çıkan öz yönetim modelini
bütün bir Orta Doğu’ya taşıran bu devrimin, aslında Orta Doğu’daki bütün
halklar ve devletler tarafından sahiplenilmesi gerektiğini düşünüyoruz. 
Bugüne kadar,
maalesef, bu konuda bölge devletleri düşmanca davranışları sergilemeye devam
ettiler. Bugün, devrimin başlamış olduğu Kobani’de bu acımasız saldırılar aynı
şekilde, maalesef, devam ediyor. Gerçi bu saldırıların tamamı YPG’nin büyük
direnişiyle boşa çıkarıldı ancak, özellikle Musul’da, Irak ordusunun
kendilerine bahşetmiş olduğu ağır silahlarla, IŞİD çetelerinin, şu anda yeni,
ağır bir saldırı planlaması hazırlığı içerisinde bulunduğunu biliyoruz. 
Biz Halkların
Demokratik Partisi olarak Rojava devrimiyle ve Rojava’daki bütün halklarla
dayanışma içerisinde olduğumuzu ve sonuna kadar kendilerini destekleyeceğimizi
buradan ifade ediyoruz, deklare ediyoruz. Keşke Türkiye Büyük Millet Meclisi de
bugüne kadar, hemen yanı başımızda olan bu Rojava devrimini, Rojava halklarının
ortak geleceğini sahiplenecek bir irade ve politika ortaya koymuş olsaydı. 
Bakın, Türkiye
Büyük Millet Meclisi, dün, İsrail’in Gazze’de uygulamış olduğu acımasız,
pervasız katliamları, öne sürdüğü devlet terörünü ortak bir iradeyle buradan
lanetledi. Bunun yankıları büyük oldu, hem içeride hem dışarıda Türkiye Büyük
Millet Meclisinin böyle bir irade ortaya koyması önemli oldu ama bugün,
Rojava’da devrede olan ve aslında Orta Doğu’nun tamamını bir kan deryasına
çevirmek isteyen IŞİD çetelerine karşı, Orta Doğu’daki çete terörüne karşı, bu
Meclis hâlâ bir irade ortaya koyamamıştır. Girdiği her yerde, Kürt’ü,
Türkmen’i, Arap’ı, Müslüman’ı, gayrimüslimi ayırt etmeden acımasız bir şekilde
katleden, çarmıha geren, kafalarını, kellelerini kesen ve onlarla top oynayacak
kadar insan haysiyetinden uzaklaşmış olan bu IŞİD çetelerine karşı, bugüne
kadar bu Meclisin bir kınama, bir ortak irade çıkarmamış olmasını biz büyük bir
talihsizlik olarak değerlendiriyoruz, ki bu IŞİD çetelerinin elinde şu anda bu
ülkenin 46 vatandaşı da rehin durumda bulunuyorlar. Dolayısıyla, bu Meclisin,
Orta Doğu’daki devlet terörüne karşı göstermiş olduğu iradeyi, çete terörüne
karşı koyması gerektiğini gerçek samimiyetin bir ölçütü olarak burada biz
tekrar ifade etmek istiyoruz. 
Hükûmete de bir
çağrıda bulunmak istiyoruz: Rojava politikasının derhâl değiştirilmesi gerekir.
Rojava’ya uygulanan ablukanın ve ambargonun bir an önce kaldırılması, sınır
kapılarının ticarete açılması, Rojava’da oluşan modelin bütün Orta Doğu’nun barış
modeli olarak bütün dünyaya tanıtılması gerektiğini ifade etmek istiyoruz. 
Afrin’de,
Cizre’de, Kobani’de ilan edilen kantonlar ve bütün farklılıkları bir arada
tutan, anayasal güvence altına alan demokratik anayasayı, Orta Doğu’daki yangın
için bir model olarak gördüğümüzü tekrar ifade ediyoruz. 
Bugün, Suruç’ta
Rojava devrimini selamlamaya giden binlerce halkımızı buradan selamlıyor, “...”(x)
Rojava diyorum. 
Hepinize
saygılar sunuyorum. (HDP sıralarından alkışlar) 
BAŞKAN –
Teşekkür ediyorum .
Önergeyi
oylarınıza sunuyorum: Kabul edenler... Kabul etmeyenler... Önerge kabul
edilmemiştir. 
Aynı mahiyetteki
diğer önergeleri okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İstanbul Milletvekili Atila Kaya ve Milliyetçi Hareket
Partisi Grup Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Osmaniye Milletvekili
Hasan Hüseyin Türkoğlu ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 3 Milletvekilinin; Kastamonu Milletvekili Emin
Çınar ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kastamonu Milletvekili Emin Çınar ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Mersin Milletvekili Mehmet
Şandır ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kütahya Milletvekili Alim Işık ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Balıkesir Milletvekili Ahmet
Duran Bulut ve Milliyetçi Hareket Partisi Grup Başkanvekili Kayseri
Milletvekili Yusuf Halaçoğlu ile 20 Milletvekilinin; Samsun Milletvekili
Cemalettin Şimşek'in; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili İzmir Milletvekili Oktay Vural'ın Benzer
Mahiyetteki Kanun Teklifleri ve Plan ve Bütçe Komisyonu Raporu ile Türkiye
Büyük Millet Meclisi Başkanlığı ve Plan ve Bütçe Komisyonu Başkanlığı Tezkerelerinin
20 nci maddesinde yer alan ‘yüzde yirmi beşini’ ibaresinin ‘otuzunu’ şeklinde
değiştirilmesini arz ve teklif ederiz. 
 Alim Işık Yusuf
Halaçoğlu Erkan Akçay
 Kütahya Kayseri Manisa

 Mesut Dedeoğlu Mustafa
Kalaycı Faruk Bal
 Kahramanmaraş Konya Konya
Aynı mahiyetteki
diğer önergenin imza sahipleri:
 Mehmet Haberal Rahmi
Aşkın Türeli Musa Çam
 Zonguldak İzmir İzmir
 Mehmet Ali Susam Vahap
Seçer Bülent Kuşoğlu
 İzmir Mersin Ankara
 Süleyman Çelebi Muhammet
Rıza Yalçınkaya Ali İhsan Köktürk
 İstanbul Bartın Zonguldak
 Hasan Ören İzzet
Çetin Sakine Öz
 Manisa Ankara
 Manisa
 Özgür Özel
 Manisa
BAŞKAN –
Komisyon aynı mahiyetteki önergelere katılıyor mu?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Katılamıyoruz Sayın
Başkanım.
BAŞKAN – Hükûmet
katılıyor mu?
ÇALIŞMA VE SOSYAL GÜVENLİK BAKANI
FARUK ÇELİK (Şanlıurfa) – Katılamıyoruz.
BAŞKAN – Evet, aynı mahiyetteki
önergeler üzerinde söz isteyen Faruk Bal, Konya Milletvekili.
Buyurun Sayın Bal. (MHP sıralarından
alkışlar) 
FARUK BAL (Konya) – Sayın Başkan,
değerli milletvekilleri; görüşülmekte olan kanun tasarısının 20’nci maddesi
üzerinde Milliyetçi Hareket Partisinin verdiği önergeyi açıklamak üzere
huzurunuzdayım. Yüce heyeti saygıyla selamlıyorum. 
Değerli milletvekilleri, iş hukuku üç
boyutlu bir hukuktur. Birinci boyutu itibarıyla işçinin güvenliğini, sağlığını
ve işçinin emeğinin karşılığını alabilecek hak ve hukukunu düzenler. İkinci
boyutu itibarıyla işverenin hak ve hukukun düzenler. Üretimin kaliteli, verimli
olabilmesi için iş hukukuna işveren lehine birtakım hükümler koyar. Üçüncü
boyutu ise devletin denetim, gözetim ve düzenleme hukukunu ortaya koyar.
Bu kanun tasarısı, Soma faciası neticesinde ortaya çıkmış, iş
hukukumuzda olan eksikliklerin, yanlışlıkların giderilmesi ve 21’inci yüzyılda
insanlarımızın emeğinin hakkının korunarak, can güvenliğinin sağlanarak, özellikle
madenlerde ve riskli alanlarda çalışan işçilerimizin hak ve hukukunun
gözetilmesi ve onların uğramış oldukları birtakım mağduriyetlerin giderilmesi
amacıyla getirilmiştir. Getirilirken madde sayısı 61’dir, Komisyonda ise madde
sayısı 148’e çıkarılmıştır. Torba kanun olarak gelen bu kanun tasarısı, bu
şekilde, bir çuvala dönmüştür ve çuvalın içerisinde de her türlü zerzevat
bulunmaktadır.
Milliyetçi Hareket Partisi, Soma faciasında yaşanan
elim hadiselerden mağdur olanların, bu elim hadiseler neticesinde maden
şehitlerimizin öbür dünyaya göç etmesi nedeniyle ortaya çıkan hazin duruma çare
olmak için alınacak her türlü tedbirin arkasındadır. Milliyetçi Hareket Partisi
olarak, Soma’da hayatını kaybetmiş olan işçilerimizin gözü yaşlı anne ve
babalarının, gözü yaşlı eş ve çocuklarının her türlü hak ve hukukunun yerine
getirilebilmesi için tüm gücümüzle bunlara destek verme amacındayız.
Aynı şekilde, taşeron işçilik, AKP Hükûmeti
döneminde bir meslek hâline getirilmiştir ama “taşeronluk” adı altında, tam
anlamıyla bir köleliktir. Dolayısıyla, taşeron işçilerimizin, kölelik
düzeninden, 21’inci yüzyıldaki iş güvenliği ve iş hukukunun temel ilkelerinden
yararlanabilen, onların izin, ücret, kıdem tazminatı, işsizlik sigortası gibi
sorunlarının halledilerek emeklerinin karşılığını alabilecekleri bir noktaya
getirilmesi için sevk edilmiş olan hükümlerin tamamına destek vermeye gayret
göstereceğiz. 
Bu mübarek günde, böyle, hayra hizmet edecek bir
işlem yapılması gerekirken, bu kanun tasarısında, bu çuvalın içerisinde
zerzevatlar var. Bu zerzevatların, sonuna kadar Milliyetçi Hareket Partisi
karşısında olacaktır ve karşısında olmaya devam edecektir. 
Değerli
arkadaşlarım, işverenler açısından baktığımızda, iş hukukunda işveren
haklarının düzenlenmesi açısından baktığımızda, AKP’nin gözünde işverenler iki
cinstir. Birincisi yandaş olanlar, diğerleri ise yandaş olmayı reddedenler.
Yandaş olanlar, üstün bir hukuka sahiptir; onlar için, hukuk nedir; onlar için,
Anayasa nedir; onlar için, iş güvenliği nedir; onlar için, helal-haram nedir;
bunların hiçbir anlamı yoktur. Onlar için, devletin malı deniz, yemeyen domuz.
Onlar için, devletin sağlamış olduğu imkânlar bir “han-ı yağma”dır, “han-ı
yağma”dan beslenmek onlar için en tabii haktır.
İşte, bu İş
Kanunu’nda yapılacak değişikliklerle ilgili olmak üzere, 112’nci maddesinde
sevk edilen hükümle, “han-ı yağma”dan beslenen beş tane önemli, özelleştirmeyle
ilgili yandaş şirkete, hukukun üstünlüğü nedir, mahkeme kararı nedir, hâkim
nedir, mahkemenin hükmünün hukuk düzenindeki yeri nedir anlamı tanınmadan, onun
yerine, yapılmış olan yolsuzluğun, ihale yolsuzluğunun ve devlet malının peşkeş
çekilmesinin sonucunda ortaya çıkan mahkeme kararlarının yok sayılması hükmü
sevk edilmektedir ki bu, zerzevatlardan bir tanesidir. O zerzevatların, sırası
geldiğince, diğer maddelerde verdiğimiz önergeler çerçevesi içerisinde
diğerlerini de izah etmeye çalışacağım. 
Mübarek günde
aklımızı başımıza toplayarak, hayra hizmet ederek, harama hizmet edici bir
noktadan uzak durarak önergemize destek vereceğinizi ümit ediyor, hepinizi
saygıyla selamlıyorum. (MHP sıralarından alkışlar) 
BAŞKAN –
Teşekkür ediyorum.
Aynı mahiyetteki
önergeler üzerinde söz isteyen Süleyman Çelebi, İstanbul Milletvekili.
Buyurun Sayın
Çelebi. (CHP sıralarından alkışlar) 
SÜLEYMAN ÇELEBİ
(İstanbul) – Sayın Başkan, değerli arkadaşlar; ben de hepinizi saygıyla,
sevgiyle selamlıyorum. 
Öncelikle, otuz
sekiz gün Plan ve Bütçe Komisyonunda bu yasaların görüşülmesi sırasında emek
veren, katkı veren, muhalefetini gerçekten toplumdan yana, halktan yana yapan
tüm milletvekillerini içtenlikle kutluyorum. Burada asla şöyle bir yanı yok
işin: “Orada muhalefet yapılıyor; buraya geliyor, muhalefet; bunların işi
akşama kadar muhalefet.” 
İnanın, gerek
Grup Başkan Vekilimizden gerekse burada sözcülük yapan bütün
milletvekillerimizden “Bu yasanın, özellikle Soma’yla ilgili, toplumun diğer
alanlarıyla ilgili acil konularını hemen görüşelim, üzerinde bile konuşmadan
bir günde yasalaştıralım.” diye öneriler geldi. Bunların hepsine kulak tıkandı.
Şimdi gelinen noktada, gerçekten, bu alanda yapılması gereken değişiklikler bir
müjde olarak sunuldu her şeyden önce. Taşeronda “Taşeron kalkıyor.” diye bir
müjde. Şimdi soruyorum, Sayın Bakan da dinlesin: Gerçekten kalkıyor mu? Yok.
Bize vatandaşlar soruyor “Taşeron kalkıyormuş.” diye. Hatta ve hatta birçok
milletvekili televizyonda -kasetlerini de burada dinletirim- açıklamalarda
bulunuyorlar “Taşeron kalkıyor, gözünüz aydın. Başbakanla konuştuk.” Bunları
söylüyorlar ama uygulamaya bakıldığında taşeron kalkmıyor, yaygınlaşıyor. Bu
düzenleme, lafzi olarak bir tuzakla, yeni bir süreçle yeniden tanımlanıyor,
yeni bir vizyonla yeniden bu yasa ele alınıyor ve bu ele alınan yasa, aslında,
çalışanlara, özellikle taşeron çalışmalarına bir şey getirmiyor değerli
arkadaşlar. 
Bakın
arkadaşlar, Cumhuriyet Halk Partisi olarak tam 41 milletvekiliyle emeğin torba
yasasını buraya getirdik, şu kürsüye getirdik, taşıdık. “Sendikal örgütlenme
özgürlüğü sağlansın.” dedik orada, “Sendikalara uygulanan barajlar kalksın.”
dedik. Şimdi gelecek diğer maddelerde. “Grev yasakları kalksın.” dedik, hâlen
grev yasakları devam ediyor. Şişecam’daki grevi Bakanlar Kurulu daha yeni
erteledi. Yani “Grev önündeki engelleri kaldıracağız.” dedi Başbakan,
kaldırıyor, grevleri tamamen kaldırınca engel filan kalmıyor önümüzde. “Kıdem
tazminatı güvenceye alınsın. Taşeronlaşma kalksın.” dedik. 
4/C’liler
özellikle, yıllardır bu insanlar mağdur, hepinize başvuruyorlar, 4/C’lilerle
ilgili gelin, şu torba yasada bir iyileştirme yapalım, artık buna bir son
verelim. Bu 4/C’lileri siz de dinliyorsunuz, biz de dinliyoruz ama bir türlü
çözüm üretilemiyor. Bunun da kalkacağını AKP’li milletvekilleri birçok
televizyon programında söylediler. Bende bunların kasetleri var, ikinci
konuşmamda da, gerekiyorsa, kasetleri ortaya koyarım. 
Emeklilikte yaşa
takılanların sorunu var. Sayın Bakan, günlerce burada ciddi anlamda bu
sorunları bütün muhalefet partileri dile getirdi, onun üzerinde hepimizi uykuya
getiriyorsunuz. Sanki yokmuş böyle bir talep, sanki emekliler, emeklilikte yaşa
takılanların sorunu çözülmüş gibi bir yaklaşım içerisinde duruyorsunuz ve
üzerini kapatıyorsunuz. Emeklilikte yaşa takılanlar dışında birçok alanda işçi
sağlığı, iş güvenliği açısından, çocuk işçiliği açısından, kısmi süreli
çalışanlar açısından… 
Emeklilerin
maaşının reel olarak millî gelirden alması gereken payları buraya getirdik. Siz
ne yapıyorsunuz? Siz, tam tersine, bunlar yerine değerli arkadaşlar… 
Uğur Mumcu’nun
söylediği güzel bir laf vardı: “Vurulduk ey halkım, unutma bizi!” Ben de “Ey
halkım soyuluyorsun, unutmayın bizi, bu muhalefeti unutma.” diyorum. Bu
muhalefetin gayretlerinin, buradaki çalışmalarının tamamen bu halkın yanında
olduğunu bir kez daha bu kürsüden ifade etmek istiyorum çünkü bu yasa aynı
zamanda rantın, talanın, sermayenin kasasını daha çok doldurma yasası. Bu yasa
gerçekten esnafa, bu yasa gerçekten köylüye, memura gerçekten esenlikler
getirse biz bunun altına imza atarız, şimdi atarım. Bir sendikacı olarak
bunlara karşı çıkmamız herhâlde düşünülemez. 
MEHMET METİNER
(Adıyaman) – Hiç iyi bir şey yok mu?
SÜLEYMAN ÇELEBİ
(Devamla) – İyi şeyler var tabii. İyi şeylerin altına imza atarız. Biz böyle
ikiyüzlü davranmayız, altına imza atarız “Güzel şey yapıyoruz.” deriz, beraber
de imzalarız altını ama yanlışlara da bizi kimse ortak edemez diyorum. 
Hepinize
saygılar, sevgiler sunuyorum. (CHP sıralarından alkışlar)
BAŞKAN – Teşekkür
ediyorum. 
Aynı mahiyetteki
önergeleri oylarınıza sunacağım.
ÖZGÜR ÖZEL
(Manisa) – Karar yeter sayısı istiyoruz. 
BAŞKAN – Kabul
edenler… Kabul etmeyenler… Karar yeter sayısı yoktur.
Birleşime beş
dakika ara veriyorum. 
 Kapanma
Saati : 18.20
DÖRDÜNCÜ OTURUM
Açılma Saati: 18.27
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, 20’nci madde üzerindeki aynı mahiyetteki Konya Milletvekili
Faruk Bal ve arkadaşları ile İstanbul Milletvekili Süleyman Çelebi ve
arkadaşlarının önergelerinin oylanmasında karar yeter sayısı bulunamamıştı.
Şimdi, önergeyi
tekrar oylarınıza sunacağım ve karar yeter sayısı arayacağım. 
Kabul edenler…
Kabul etmeyenler… 20’nci madde üzerinde, karar yeter sayısı vardır, önergeler
kabul edilmemiştir.
ALİ UZUNIRMAK
(Aydın) – Madde ihdas edilirken, esas bakan olması lazım orada, vekâleten
olmaz. 
BAŞKAN - 639
sıra sayılı Kanun Tasarısı’nın görüşmelerine devam edeceğiz. 
Komisyon ve
Hükûmet yerinde. 
Sayın Kaplan’ın
bir açıklama talebi var. 
Buyurun Sayın Kaplan.
HASİP KAPLAN
(Şırnak) – İç Tüzük 58’e göre… 
BAŞKAN –
Efendim? 
HASİP KAPLAN
(Şırnak) – Tutanaklara yanlış geçişler var. 
BAŞKAN –
Mikrofonunuz açık efendim. 
Buyurun. 
HASİP KAPLAN
(Şırnak) – Efendim, kürsüden, beş dakikaya kadar… İç Tüzük çok açık.
BAŞKAN – Buyurun
Sayın Kaplan. 
Yerinizden
açıklama yapsanız süre vermeyecektim, süresiz olacaktı.
Buyurun.
VII.- AÇIKLAMALAR (Devam)
2.- Şırnak Milletvekili Hasip Kaplan'ın, elektronik
oylama sonuçlarında HDP milletvekillerinin seçim bölgesi ve parti adlarıyla
ilgili hatalar olduğuna ilişkin açıklaması

HASİP KAPLAN
(Şırnak) – Değerli arkadaşlar, bu tutanakta düzeltilmesini istediğim husus… Bu
torbayla, Komisyonda günlerce, saatlerce, burada günlerce, saatlerce… Sadece
sinirlerin gergin olduğu bir yanlışlıklar dizini değil, elektronik
oylamalarınız kafayı yedi. “Kafayı yedi” diyorum, elektronik kayıtlar bozuldu. 
Buyurun, 10
Temmuz, çözüm oylaması, tutanakları bende. Burada Şırnak milletvekilleri,
Halkların Demokratik Partisi, yapılan oylamalar net, yasalaşma, açık oylama
tablosu. Tutanak Müdürlüğünden -giderek- doğrulattım; bu bir. 
İki: 18 Temmuz 2014 saat 21.05,
dün. Buraya bakıyoruz, kayıtlara, bakın -yoklama kaydı arkadaşlar, çok ciddi
kayıtlar bunlar, Meclisin kayıtları bunlar- başlıyor, bizim Halkların
Demokratik Partisi milletvekilleriyle ilgili tabirler İngilizce yazılmaya
başlanmış, resmî dil olmuş İngilizce tutanaklarda ve “unknown” -İngilizcesi
“unknown”, ben telaffuz etmesini az biliyorum, Fransızca bildiğim için azıcık-
“bilinmeyen tanımlama.” Şimdi, bu “bilinmeyen tanımlama”da Şırnak
milletvekilleri ve bütün HDP milletvekilleri aynı şekilde tanımlanamıyor,
Meclisin dördüncü büyük grubu tanımlanamıyor Mecliste. Cumhurbaşkanı adayı
Sayın Recep Tayyip Erdoğan “Parlamenter demokratik sistemde HDP’nin yeri
olmamalıdır.” dedikten sonra bizi hemen elektronikten, tutanaklardan silmeye
başladınız. 
PLAN VE BÜTÇE KOMİSYONU BAŞKAN
VEKİLİ SÜREYYA SADİ BİLGİÇ (Isparta) – Hadi canım sende!
HASİP KAPLAN (Devamla) – Sonra
baktık ki -yanlışlık var mı yok mu diye bütün milletvekillerini tek tek
inceledim- İdris Baluken bile aynı şekilde, hepsi.
İDRİS BALUKEN (Bingöl) –
Bilinmeyen bir dilden sonra bilinmeyen milletvekili.
HASİP KAPLAN (Devamla) – Ama en
kötüsü bu üçüncü safha, bugüne gelelim.
Bunu yapmayacaktınız arkadaşlar.
Bakın, 16.00, yoklama, 19 Temmuz, bugün. Hadi yani bu yanlışları yaptığınızı
anladık da Allah’tan korkun ya, “Hasip Kaplan, Adalet ve Kalkınma Partisi
Milletvekili” diye yazmışsınız. 
İDRİS BALUKEN (Bingöl) – Allah
korusun, Allah yazdıysa bozsun.
HASİP KAPLAN (Devamla) – Şırnak
milletvekillerinin hepsini yazmışsınız, Şırnak’ta sayıyı 4’e çıkardınız, hadi
dedim, bakayım yanlışlık belki Şırnak’tadır, baktım İdris Baluken Grup Başkan
Vekilimiz dâhil bütün partilileri Adalet ve Kalkınma Partili yapmışsınız.
İDRİS BALUKEN (Bingöl) – Allah
yazdıysa bozsun, Allah korusun.
HASİP KAPLAN (Devamla) – E, bu
kadar olmaz arkadaşlar, dün yok saydınız, bugün kendinizden saydınız, ya, ne
oluyor bu tutanaklara demeye başladım. Hadi dedim, elektroniktir, yazılımdır,
yazılım endüstrisinde virüs girmiştir, Amerika girmiştir, CIA girmiştir, FBI
girmiştir, onu bir düşündüm, onu da araştırdım, arkadaşlar, baktım bizim
bağımsız milletvekilleri doğru girilmiş, hepsi “Bağımsız” yazıyor hâlâ. Bir
numara var arkadaşlar, CIA mıa, kim girdiyse, FBI, MOSSAD veya bu elektronik
oylamaların sıhhatine gölge düşmüştür. 
MUHARREM İNCE (Yalova) – Kedi
girmiştir, kedi(!)
İDRİS BALUKEN (Bingöl) – Kedi,
kedi (!)
HASİP KAPLAN (Devamla) – Şimdi,
Sayın Başkan, bu işin sorumlusu kim? Tutanak Başkanlığı doğru yazmış. Kanunlar
ve Kararlar Başkanlığı mı bu yoklamayı veriyor, Bilgi İşlem Başkanlığı mı
veriyor? Kim veriyor, çıksın Başkanlık Divanı açıklama yapsın, bunları
düzeltsin. 
Vallahi billahi bir daha olursa
daha güzel konuşurum arkadaşlar.
Saygılar sunuyorum. (HDP
sıralarından alkışlar) 
İSMAİL AYDIN (Bursa) – O kadar
parti değiştirirseniz tabii sistem çöker.
BAŞKAN – Teşekkür ediyorum Sayın
Kaplan.
IX.- OTURUM BAŞKANLARININ KONUŞMALARI
1.- Oturum Başkanı TBMM Başkan Vekili Sadık Yakut'un,
Şırnak Milletvekili Hasip Kaplan’ın elektronik oylama sonuçlarıyla ilgili
yaptığı açıklamasındaki bazı ifadelerine ilişkin konuşması

BAŞKAN – Sayın
milletvekilleri, dünden bugüne yapılan yoklamalarda, yoklama çıktılarında
Halkların Demokratik Partisine mensup milletvekillerinin isimlerinin “Adalet ve
Kalkınma Partisi” veya “bilinmeyen ad” altında görüldüğü anlaşılmıştır. Bu
hata, sistemden kaynaklı bir hata olup düzeltme yapılmıştır.
Hatanın
tekrarlanmaması için de gerekli tedbirler alınmıştır. 
Konu da Bilgi
İşlem Başkanlığına bağlı. 
Teşekkür
ediyorum.
VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER (Devam)
A) Kanun Tasarı ve Teklifleri (Devam)
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın
Milletvekili Muhammet Rıza Yalçınkaya'nın; İstanbul Milletvekilleri Mahmut
Tanal ve Binnaz Toprak'ın; İstanbul Milletvekili Mahmut Tanal'ın; İstanbul
Milletvekilleri Mahmut Tanal ve Gürsel Tekin'in; İstanbul Milletvekili Celal
Dinçer'in; Manisa Milletvekili Erkan Akçay'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Muğla Milletvekili Nurettin Demir'in; Ankara Milletvekili
Levent Gök'ün; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Ali Özgündüz'ün; Tekirdağ Milletvekili Bülent Belen ve Milliyetçi Hareket
Partisi Grup Başkanvekili Mersin Milletvekili Mehmet Şandır'ın; Ankara
Milletvekili İzzet Çetin'in; İstanbul Milletvekilleri Aydın Ağan Ayaydın ve
Ercan Cengiz'in; Kars Milletvekili Mülkiye Birtane'nin; Manisa Milletvekili
Erkan Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Ankara Milletvekili İzzet Çetin'in;
Zonguldak Milletvekili Ali İhsan Köktürk'ün; İstanbul Milletvekili Mustafa
Sezgin Tanrıkulu'nun; İstanbul Milletvekili Mahmut Tanal'ın; İstanbul
Milletvekili Mahmut Tanal'ın; İstanbul Milletvekili Atila Kaya ve Milliyetçi
Hareket Partisi Grup Başkanvekili İzmir Milletvekili Oktay Vural ile 2
Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın;
Hatay Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Balıkesir Milletvekili Ayşe Nedret Akova'nın; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın; İstanbul Milletvekilleri Gürsel Tekin ve Mahmut Tanal'ın;
Erzincan Milletvekili Muharrem Işık'ın; İstanbul Milletvekili Abdullah Levent
Tüzel'in; İstanbul Milletvekili Abdullah Levent Tüzel'in; Kocaeli Milletvekili
Haydar Akar'ın; Cumhuriyet Halk Partisi Grup Başkanvekili İstanbul Milletvekili
Mehmet Akif Hamzaçebi ve İstanbul Milletvekili Ferit Mevlüt Aslanoğlu'nun;
İzmir Milletvekili Rahmi Aşkın Türeli'nin; Manisa Milletvekili Özgür Özel'in;
İzmir Milletvekili Rahmi Aşkın Türeli'nin; Batman Milletvekili Ayla Akat
Ata'nın; Bursa Milletvekili Sena Kaleli'nin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Osmaniye Milletvekili Hasan Hüseyin Türkoğlu ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 3 Milletvekilinin; Diyarbakır Milletvekili Altan Tan'ın; İzmir Milletvekili
Rahmi Aşkın Türeli'nin; İzmir Milletvekili Hülya Güven ve 34 Milletvekilinin;
İstanbul Milletvekili Sebahat Tuncel'in; Balıkesir Milletvekili Namık Havutça'nın;
Trabzon Milletvekili Mehmet Volkan Canalioğlu'nun; Trabzon Milletvekili Mehmet
Volkan Canalioğlu'nun; Kastamonu Milletvekili Emin Çınar ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Bursa Milletvekili Sena Kaleli'nin; İstanbul
Milletvekili Mahmut Tanal'ın; Trabzon Milletvekili Mehmet Volkan
Canalioğlu'nun; Mersin Milletvekili Mehmet Şandır ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Kütahya Milletvekili Alim
Işık ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket Partisi
Grup Başkanvekili Kayseri Milletvekili Yusuf Halaçoğlu ile 20 Milletvekilinin;
Trabzon Milletvekili Mehmet Volkan Canalioğlu'nun; Barış ve Demokrasi Partisi
Grup Başkanvekili Bingöl Milletvekili İdris Baluken'in; İstanbul Milletvekili
Süleyman Çelebi'nin; Tekirdağ Milletvekili Candan Yüceer'in; Samsun
Milletvekili Cemalettin Şimşek'in; Balıkesir Milletvekili Ayşe Nedret
Akova'nın; İzmir Milletvekili Rahmi Aşkın Türeli'nin; İzmir Milletvekili Rahmi
Aşkın Türeli'nin; Balıkesir Milletvekili Ayşe Nedret Akova'nın; İstanbul
Milletvekili Abdullah Levent Tüzel'in; İzmir Milletvekili Aytun Çıray'ın;
Balıkesir Milletvekili Ayşe Nedret Akova'nın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ayşe Nedret Akova'nın; Balıkesir Milletvekili Ayşe Nedret
Akova'nın; Ankara Milletvekili İzzet Çetin'in; Manisa Milletvekili Hasan
Ören'in; Çanakkale Milletvekili Mustafa Serdar Soydan'ın; Manisa Milletvekili
Hasan Ören'in; Manisa Milletvekili Özgür Özel'in; Bursa Milletvekilleri Hüseyin
Şahin ve Önder Matlı ile 8 Milletvekilinin; İzmir Milletvekili Aytun Çıray'ın;
Manisa Milletvekili Hasan Ören’in; Denizli Milletvekili Mehmet Yüksel ve Çorum
Milletvekili Cahit Bağcı ile 37 Milletvekilinin; Manisa Milletvekili Erkan
Akçay ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Manisa Milletvekili Sakine Öz'ün; Cumhuriyet Halk Partisi Grup
Başkanvekili İstanbul Milletvekili Mehmet Akif Hamzaçebi'nin Benzer Mahiyetteki
Kanun Teklifleri ve Plan ve Bütçe Komisyonu Raporu ile Türkiye Büyük Millet
Meclisi Başkanlığı ve Plan ve Bütçe Komisyonu Başkanlığı Tezkereleri (1/931,
2/115, 2/139, 2/158, 2/195, 2/282, 2/297, 2/298, 2/324, 2/368, 2/399, 2/434,
2/439, 2/453, 2/524, 2/528, 2/555, 2/601, 2/640, 2/689, 2/691, 2/798, 2/885,
2/896, 2/944, 2/1019, 2/1063, 2/1103, 2/1131, 2/1156, 2/1200, 2/1202, 2/1203,
2/1217, 2/1222, 2/1227, 2/1236, 2/1242, 2/1245, 2/1248, 2/1258, 2/1260, 2/1301,
2/1302, 2/1345, 2/1350, 2/1364, 2/1372, 2/1383, 2/1414, 2/1422, 2/1426, 2/1431,
2/1437, 2/1442, 2/1488, 2/1496, 2/1498, 2/1506, 2/1514, 2/1516, 2/1525, 2/1540,
2/1595, 2/1652, 2/1655, 2/1657, 2/1677, 2/1688, 2/1716, 2/1747, 2/1765, 2/1775,
2/1794, 2/1797, 2/1799, 2/1808, 2/1837, 2/1869, 2/1899, 2/1906, 2/1924, 2/1932,
2/1938, 2/1954, 2/1957, 2/1963, 2/1983, 2/1997, 2/2000, 2/2032, 2/2041, 2/2051,
2/2056, 2/2057, 2/2065, 2/2069, 2/2083, 2/2146, 2/2156, 2/2158, 2/2176, 2/2178,
2/2186, 2/2187, 2/2190, 2/2191, 2/2192, 2/2198) (S. Sayısı: 639) (Devam)

BAŞKAN – 20’nci
maddeyi oylarınıza sunuyorum: Kabul edenler… Kabul etmeyenler… Madde kabul
edilmiştir.
Sayın
milletvekilleri, yeni madde ihdasına dair bir önerge vardır. Önergeyi okutup
Komisyona soracağım. Komisyon önergeye salt çoğunlukla, 21 üyesiyle katılırsa
önerge üzerinde yeni bir madde olarak görüşme açacağım. Komisyonun salt
çoğunlukla katılmaması hâlinde ise önergeyi işlemden kaldıracağım.
Şimdi önergeyi
okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı Kanun Tasarısının 20 nci maddesinden sonra gelmek üzere
aşağıdaki maddenin ihdas edilmesini arz ve teklif ederim.
 Nurettin Canikli  Recep
Özel  Hakan Çavuşoğlu
 Giresun  Isparta
 Bursa
 Mehmet Doğan Kubat  Osman
Aşkın Bak  Hilmi Bilgin
 İstanbul  İstanbul
 Sivas
 Salim Uslu 
 Çorum
“MADDE 21 – 6356
sayılı Kanunun 41 inci maddesinin birinci ve beşinci fıkralarında yer alan
‘yüzde üçünün’ ibareleri ‘yüzde birinin’ olarak, 43 üncü maddesinin ikinci
fıkrasında yer alan ‘yüzde üçünden’ ibaresi ‘yüzde birinden’, dördüncü
fıkrasında yer alan ‘yüzde üçünü’ ibaresi ‘yüzde birini’ olarak
değiştirilmiştir.”
BAŞKAN – Sayın
Komisyon, önergeye salt çoğunlukla katılıyor musunuz?
PLAN VE BÜTÇE
KOMİSYONU BAŞKAN VEKİLİ SÜREYYA SADİ BİLGİÇ (Isparta) – Salt çoğunluğumuz
vardır, katılıyoruz.
BAŞKAN –
Komisyon önergeye salt çoğunlukla katılmış olduğundan önerge üzerinde yeni bir
madde olarak görüşme açıyorum.
Madde üzerinde
Halkların Demokratik Partisi Grubu adına söz isteyen Hasip Kaplan, Şırnak
Milletvekili.
Buyurun. 
Süreniz on
dakikadır.
HDP GRUBU ADINA
HASİP KAPLAN (Şırnak) – Değerli arkadaşlar, demokrasilerde, gelişmiş ülkelerde
demokrasinin belkemiği, omuriliği STK’lardır, emek ve meslek örgütleridir. Eğer
emek ve meslek örgütleri doğru bir şekilde örgütlenebilse -sendikalar, odalar,
barolar, dernekler- bunların hepsinin o ülkede demokratik siyaseti
etkilemeleri, yönlendirmeleri ve görüş bildirmeleri o derece etkili olur. 12
Eylülde 5 general gelip bu Meclisi kapattığı zaman ve apoletleriyle oturup
buradaki parti gruplarının liderlerini, hepsini Zincirbozan’a, hükûmetin
üyelerini Zincirbozan’a gönderdikten sonra ilk yaptıkları şey sendikaları
kapatmaktı arkadaşlar, partilerden sonra ilk yaptıkları şey sendikaları
kapatmaktı. DİSK’in binası uzun bir süre Anayasa Mahkemesi olarak görev yaptı,
el koymuşlardı. İşçilerin, emekçilerin alın teriyle, kuruş kuruş topladıkları
paralarla kurdukları kendi binalarının hepsine el konmuştu ve o sendikacıların
büyük bir çoğunluğu mülteci oldu, yurt dışına gitti; kalanların birçoğu
soruşturuldu, sıkıyönetim mahkemelerinden, devlet güvenlik mahkemelerinden
geçirildi. Bugün de değişen bir şey yok arkadaşlar, azıcık “toplu sözleşme”
deyin, “örgütlenme özgürlüğü” deyin, “demokratik hak ve özgürlükler” deyin,
Kızılay Meydanı’na çıkın, TOMA’yı alnınıza dayarlar, sıkarlar gazı da, suyu da,
copu da gösterirler, biraz daha öteye gittin mi plastik mermiler konuşmaya
başlar. 
Yani otuz dört
yıl geçti darbenin üstünden. Otuz dört yıl sonra her iktidar kendi sendika ve
konfederasyonlarını oluşturdu, kendi işveren konfederasyonlarını ve
derneklerini oluşturdu. TÜSİAD vardı, MÜSİAD’ı çıkardılar. Arkasından, yok
Anadolu Girişimcileri, yok illerde farklı şeyler kuruldu. Sendikal alanda da
iktidarlar kendi yandaş iktidarlarını kurdular. HAK-İŞ bunun örneğidir.
İktidarın yanında giderek sayısını artırmıştır. İş güvencesi korkusuyla da
birçok insan sendikasını bırakıp oraya geçmiştir. Peki, TÜRK-İŞ? TÜRK-İŞ ile
DİSK 12 Eylül öncesi iki ana sendika olarak, birisi merkez sağda, birisi solda
iki emek örgütü olarak bir mücadelenin içindeydi; en azından bir fren-denge
sistemi vardı. 
Bakın,
geldiğimiz noktanın ne kadar vahim olduğunu sizlere anlatabilmem için sizleri
Soma’ya götürmem lazım. Soma’da 301 maden işçisi can verirken ve bu acılar
yaşanırken en az konuşanlar sendikalar oldu, sendikacılar oldu. Sendikacılar
konuşmadı, sendikacılar çıkmadı. “Burada iş güvenliği yoktur. Burada şu şu şu
şu eksiktir. Burada bunlar olmadığı için bunlar oldu. Bakanlıklar denetimi
yapmadı, ruhsatları verirken iltimas ettiler, bunun için bunlar oldu.” diyeceği
bir günde herkes konuştu, Hükûmet konuştu, partiler konuştu, liderler konuştu
ama Soma’da bir tek -TÜRKİYE MADEN-İŞ olması lazım isminin herhâlde, TÜRK-İŞ’e
bağlı- sendikacılar konuşmadı ve en sonunda halk, sendika işçileri isyan etti
ve sendikacıların bir kısmı yönetimden istifa etmek zorunda kaldı. 
Geçen hafta
Meclise gelenler, işte bu düzen sendikacılığına karşı bir başkaldırı ortamında
geldiler, Meclisin kapısına sarı çizmeleri ve tulumlarıyla dayandılar. Sarı
çizmelerinden, tulumlarından çekindiniz, utandınız; onların buraya girmesine
izin vermediniz. Tıpkı Roboski aileleri katliamdan geçtiği zaman mahallî kıyafetleriyle
geldikleri zaman Meclise, yerel kıyafetleriyle geldikleri zaman Meclise, bize
gelip “Alamayız…” Çünkü bunlar başka kıyafetler giymişti. Evet, halkın
kıyafetleri yerelde farklı olabiliyor. İşçilerin tulumları, çizmeleri ve Orhan
Veli Kanık’ın “Kömür Karası” şiirinde dediği gibi, onuru temsil eden, emeği
temsil eden bu insanların eğer örgütlü bir sendikal mücadelesi, örgütlü bir
mücadelesi olsaydı, 12 Eylül öncesi gibi, MADEN-İŞ Sendikasındaki örgütlenme
gibi meydanları sallayan, Zonguldak’tan o çizmeleri ve baretleriyle yürüyüp
Türkiye’yi sallayan maden işçileri yürüyüşü ve direnişi olsaydı bugün Soma bu
kadar rahat ve ucuz atlatılıp bunun hesabı ortada bırakılmayacaktı. 
Şimdi,
geliyorum, burada 3-4 tane önerge var. Bizim bir önergemiz var “İş kolu örgütlenmesindeki
binde 5 baraj kalksın.” diye. “Baraj kalksın.” diyoruz. Barajın her türlüsüne
karşıyız arkadaşlar; siyasi barajlara, seçim barajlarına, hazine barajlarına
karşıyız. Biz bunları yıka yıka geldik, 2007’de bağımsız aday olduk, 2011’de
bağımsız aday olduk, geldik, o barajlarınız artık bize vız geliyor. Allah’ın
izniyle bu 2015 seçimlerinde o barajı, barajları başınıza geçireceğiz ama
sendikal iş kolunda, emek iş kolunda, alın terinde, Avrupa Birliğinin, gelişmiş
ülkelerin, çağdaş ülkelerin getirdiği düzenlemelere, ILO’nun şartlarına
uyacaksınız. “Yok, bilmem ne ekonomik sosyal başkanlar konseyi üyesi olacak,
onun için de yüzde 1’den yararlanacak, olmayanlar yüzde 3’ten yararlanacak,
bilmem ne olanlar şu kadardan yararlanacak.” Hâlâ 12 Eylülün, darbe
anayasasının darbe mevzuatıyla yönetmeye kalkmak bu ülkeyi, bu ülkenin
işçisine, emekçisine yapılacak en kötü davranış biçimidir. 
Arkadaşlar,
Türkiye’de 12 Eylülden önce 2 milyona yakın sendikalı işçi vardı biliyor
musunuz? Toplu iş sözleşmelerinden yararlanan işçi sayısı 1 milyonun
üstündeydi. Şimdilik özelleştirmeyle, taşeronlaştırmayla Türkiye’de 1 milyon
700 bin civarında sendikalı işçi var ama toplu sözleşme yapabilenlerin sayısı
600 bindir. Biz, işçinin, emekçinin düşmanı olan zihniyetlerin karşısında
işçinin, emekçinin haklarını sonuna kadar savunacağız. Biz öyle maslahat
idaresi değil, köklü radikal dönüşümden yanayız. Halkların Demokratik Partisi
olarak biz, emeğin sesi olacağımıza dair meydanlarda söz verdik, söz vere vere
geldik. 
Şimdi, bu ibareyi
dikkate aldığımız zaman Sayın Bakanın çabalarıyla burada -Çalışma Bakanımız da
geldi yanıma- bir madde ihdası, değişikliği öngördüler. Şimdi, ondan önceki
önergeye bakıyoruz, AK PARTİ’nin Grup Başkan Vekili Canikli imzalamış: “Üye
olmayan işçi sendikaları için yüzde 3.” Niye kardeşim? Millet mecbur mu
TÜRK-İŞ’e, millet mecbur mu HAK-İŞ’e, belki de DİSK’e? Bırak kendi
sendikalarını kursun. Belki kendi konfederasyonlarını kurarlar, belki en
iyisini yaratırlar. Aynen siyasette de barajları kaldırın, belki bu 4 partiye
mahkûm olmaz Türkiye’nin insanları, yeni partiler kurarlar, yeni iradeleriyle
yeni güzel insanlar gelir, bu kahrolası kaderi değiştirirler. Yani, her şeye
sınır, her şeye fren, her şeye sistemin çarkını koymak ve depolitizasyon
politikasını uygulamak kabul edilemez. 
Şimdi,
arkadaşlar, bunun yanında bir de ana muhalefetin verdiği bir önerge var, iş
kolunda yine buna yakın, en az yüzde 3 üye şartı; işçi sendikaları için de
binde 5, binde 5’te birleşiyoruz. Fakat, Sayın Bakan hemen bir tane önerge
getirdi, yeni madde ihdası. 
Arkadaşlar, bu
Ekonomik ve Sosyal Konseye üye olan konfederasyonlar Millî Güvenlik Konseyinin
değişmez üyeleri midir? Millî Birlik Komiteleri midir? 1960 darbesini yapıp
ömür boyu senatör olanlar mıdır? Bunlar mı hükmedecek? Bunlar olmadan hiç kimse
konfederasyon kuramayacak mı? Böyle bir zihniyeti kabul etmiyoruz, isyan
ediyoruz, reddediyoruz. İsteyen istediğini yapsın bakalım. Anlatacağız
meydanlarda, işçilerin haklarını nasıl engellediğinizi, örgütlenmenin önündeki
engelleri böyle koyduğunuzu tek tek anlatacağız. Buna karşıyız ve sizleri
uyarıyoruz arkadaşlar. (HDP ve CHP sıralarından alkışlar)
BAŞKAN –
Teşekkür ediyorum.
Madde üzerinde
Cumhuriyet Halk Partisi Grubu adına söz isteyen Süleyman Çelebi, İstanbul
Milletvekili.
Buyurun Sayın
Çelebi. (CHP sıralarından alkışlar)
CHP GRUBU ADINA
SÜLEYMAN ÇELEBİ (İstanbul) – Teşekkür ederim Sayın Başkan. 
Tekrar hepinizi
saygıyla sevgiyle selamlıyorum.
Yanlış hesap
Bağdat’tan döner diyoruz. Şu Mecliste yalvardık yakardık, “Şu baraj yüksek, şu
barajı yapmayın. Yüzde 3 barajını Türkiye'de geçecek sendika yok.” dedik,
anlatamadık; Komisyonda anlatamadık, buraya geldik anlatamadık. Şimdi yüzde
3’ten yüzde 1’e indiriliyor. Daha önce bir mutabakatımız vardı, eski Millî
Eğitim Bakanlığını da yapan, sonra Çalışma Bakanımız olan Sayın Dinçer’le bir
Bolu mutabakatımız vardı, binde 5. Şimdi her şeye karşı, “Çarşı her şeye
karşı”, muhalefet her şeye karşı. 
MUSA ÇAM (İzmir)
– Sayın Bakan burada, arkada.
SÜLEYMAN ÇELEBİ
(Devamla) – Binde 5. Şahididir, tanığıdır kendisi de aynı zamanda, binde 5
konusunda mutabakata vardık ve dedi ki: “Sayın Başbakanla görüşmeye gideceğiz
İstanbul’da, var mısınız?” “Varız.” dedik. Geldi işveren sendikası, bir su
koyverdi ve bitti orada, akamete uğradı çünkü işveren sendikası bu konuda
belirleyici bir rol oynuyor. 
Yine dayattı
TOBB, geçen bu yasalar görüşülürken yüzde 3 diye direndi, tartıştık, yüzde 3’e
getirdik. Anlattım ben bu kürsüden, “Yüzde 3 olursa 51 tane sendikadan 16
tanesi ancak barajı aşabilir, yüzde 2 olursa 33 tanesi aşabilir, bu uygulama
olursa en az 6-7 tane sendika barajı aşamaz.” dedim. 
Şimdi, bakın
arkadaşlar, zamanımı iyi kullanmak adına birkaç cümle söyleyeceğim. Şimdi
diyeceksiniz ki -yine bu kürsüden geleceğim- “Ya ne istiyorsunuz? Eskiden baraj
yüzde 10’du, yüzde 10’dan yüzde 3’e indirdik.” “Vicdanınıza bilmem ne yapayım.”
diyebilirsiniz yani “Haksızlık yapıyorsunuz.” diyebilirsiniz bize. 
Şimdi, bakın
birkaç örnek vereceğim. Dokuma iş kolunda, dokuma, hazır giyim, deri iş kolunda
DERİ-İŞ Sendikası -daha önce 1948 yılında kurulan bir sendika- eskiden baraj
yüzde 10 iken 92.692 kişiydi, şimdi iş kolları birleşince bu sayı 1 milyon 24
bin kişiye ulaştı yani 11 katına ulaşan bir işçi sayısı var. Geliyorum,
taşımacılık iş kolunda, nakliye iş kolunda, bu yasadan önce, o iş kolundaki
istatistiklere göre, o iş kolunda çalışan işçi sayısı 139.616 kişiydi, şimdi
705.378 kişi değerli arkadaşlar, bu da aşağı yukarı 7 katına çıktı. Gene ağaç
iş kolunda TÜMKA-İŞ Sendikası, daha önce baraj yüzde 10’ken 36.133’tü, şimdi
241.699’a çıktı, bu da 7 katına yükseldi. Dolayısıyla, en son büro iş kolundan
bahsedeceğim, yüzde 10 barajı varken 436 bindi ve 436 binden sonra, şimdiki
yapısıyla 2 milyon 368 bin 553’e ulaştı. Yani, böylece bütün bu sendikaların
yüzde 7, yüzde 8 oranında baraj sayısı arttı ve çoğu barajı aşamıyor. 
Şimdi, klasik
birtakım düzenlemeler yapılıyor burada. Şunu açıklıkla bu kürsüden söylemek
istiyorum: Daha önce -Karma İstişare Başkanımız buradaysa bilmiyorum- AKP
adına, Avrupa’ya gittiğimizde “Biz bunları düzelteceğiz.” dediler. Oraya
gidiyorsunuz, orada, Fransa’da, Strazburg’da diyorsunuz ki: “Biz bunları
düzelteceğiz.” MHP’den arkadaşlar vardı, BDP’den vardı, CHP’den vardı, sizler
de vardınız, orada aynen bu söz verildi, “Biz bunları düzelteceğiz.” ILO heyeti
geliyor, onlara aynı sözü veriyorsunuz, diğer Avrupa Komisyonu geliyor, aynı
sözleri veriyorsunuz ama burada direniyorsunuz. 
Şimdi, burada
Sayın Bakan ilk konuşmasında açıkladı, “1 milyon 24 bin kişi sendikalı.” dedi.
Yanlış mıyım Sayın Bakanım, 1 milyon 24 bin kişi? Bu doğru, şu anda 1 milyon 24
bin kişi sendikalı ama bunun yarısından fazlası toplu iş sözleşmesi hakkına
sahip değil. Yani, sendika üyesi, o kadar. Sendika üyesi olanın toplu sözleşme
hakkı yoksa, o diğer sendikalı işçilerin aldığı sosyal standartlara
ulaşamıyorsa oradan bir şey çıkmaz değerli arkadaşlar. 
Biraz önce Hasip Kaplan burada anlattı, zaten darbe
ürünü bir yasal düzenlemedir bu düzenleme. “12 Eylülün bütün kalıntılarını
sileceğiz.” diyorsunuz, 12 Eylülün kalıntısı olan bir baraj sisteminin arkasına
sığınıyorsunuz. Bu bizim ülkemize yakışmıyor, Türkiye’ye yakışmıyor, Avrupa
Birliği sürecindeki bir Türkiye’ye bu yakışmıyor. 
Sayın Bakan, AKP yetkilileri, eğer gerçekten sorunu
çözmek istiyorsanız, bu konuda Plan Bütçede arkadaşlarımız önerilerini
verdiler. Biz aslında barajın tamamen kalkmasından yanayız ama bir ortak nokta
bulunsun, bir ortak noktaya gelinsin diye, hani olmaz ama biz uzlaşı çıksın
diye biz bazı temel konularda ödün verdik, dedik ki: “Biz kendi iktidarımızda
bunu sıfırlarız ama binde 5’e indirelim, gelin, ortak nokta yapalım.” Şu anda,
yüzde 1’e indirdiğinizde ek maddeler de koyuyoruz. Niye koyuyoruz ek maddeleri?
Çünkü birçok sendika diyor ki: “Sendika şu anda barajı aşamıyor.” Baraj aşma
sıkıntısı yaşayan sendikalar var. Yani, kâğıt üzerinde…
Sayın Başkan, siz de buradaymışsınız, iyi de oldu
bu değerlendirmem, Avrupa Karma İstişare Komitesinde. Siz de buradasınız, iyi
de oluyor.
Dolayısıyla, biz, bu sürecin aşılması konusunda
katkı vermeye hazırız, destek olmaya hazırız ama Türkiye artık örgütlü topluma
doğru yönelmeli. Türkiye’nin bugün yaşadığı sıkıntılar, Soma’da yaşanan,
sendikayı suçladığınız, genelde tüm Türkiye’deki bütün iktidar partisi,
muhalefetiyle suçladığımız o sendikanın sebebi güdümlü sendikacılığın
olmasıdır. İşçiler Türkiye’de özgürce bir sendikayı seçemiyorlar, özgürce
seçemiyorlar. Özgür Özel orada bunları çok yaşıyor. Niye sarı sendika gibi
davranıyor? Niye o iş kazalarının vaktinde önlenmesine müdahale etmiyor?
İşverenin bir düdüğüne bağlı. İşveren diyor ki: “Eğer buralara itiraz edersen
seninle ilişkimi keserim. Ne yaparım? Ben yönetimimi istediğim gibi
değiştiririm. Daha önce kamudan geliyordu o yönetim, şimdi özel şirketlerimden
benim belirlediğim adamları yönetime koyacaksınız.” Şimdi, sendika buna
diyorsanız, bu sendikaya yazıklar olsun. Böyle bir sendika istiyorsanız…
İşçinin haklarını sarı sendikacılık yaparak işverene peşkeş çekiyor, biraz önce
sizin de başınıza gelen bu işçi sağlığı, iş güvenliği konusunda gerekli
denetimleri yapamıyor ve o denetimler bu ölümlere neden oluyorsa buna artık
seyirci kalmayın. Özgür bir sendikal hareketi Türkiye’ye, gelin,
yaygınlaştıralım. Türkiye bunu arıyor arkadaşlar. Eğer örgütlü, gerçekten
devletten bağımsız, siyasi partilerden bağımsız, sermayeden bağımsız bir
sendikal anlayış Türkiye’de egemen olsun, Sayın Başbakan da böyle hepimize
meydan okuyamaz, istediği zaman “Ben bu koşulları dayatıyorum, böyle
yapıyorum.” diyemez; siz de o komisyonlarda onları dinleyip dinleyip kendi
bildiğinizi okuyamazsınız. Ama ne yazık ki cılız bir sendikal hareket var,
örgütlü olmayan bir sendikal hareket var. Bütün bu örgütsüzlüğün sonucunda
gıkını çıkaran gidiyor. Daha önce yaşadık bunları.
Tercihler belli.
“Şundan yana olacaksınız, şu sendikadan yana olacaksınız, şu sendikaya üye
olacaksınız…” Bu, memurlar için de geçerli, kamu çalışanları için de geçerli,
bu, özel sektör için de geçerli. Hatta, özel sektöre yapılan tehditleri de
biliyorum, “Bizden yana sendikayı buraya sokacaksınız, diğerlerini
çıkaracaksınız.” diye, özel sektörün de tehdit edildiği birçok örneklerle
doluyuz. 
Gelin, burada
önerdik. Peki, “Nedir bunun ilacı?” diye sorsanız… Her şeyde referandum
diyorsunuz, her şeyde gidelim halkın oyuna başvuralım diyorsunuz. Gelin,
işçilerin gerçekten iradesine başvuralım, hangi sendikayı istiyorlar, o zaman
bir yüzleşelim Türkiye’de; kimin sendikasına işçiler gidecek, oraya hep beraber
bir bakalım. Göreceğiz ki işçiler, sizin gönderdiğiniz sendikanın değil,
gerçekten kendi haklarını savunan sendikanın üyesi olacaklar. Hodri meydan, var
mısınız bir referandum yasasını burada bununla çıkarmaya? Yoksunuz. Çünkü siz
işçilerin iradesini tahakküm altına alıyorsunuz, çünkü siz taşeronlaşmayı kendi
elinizde tutuyorsunuz, “Bakın, eğer burada AKP’ye oy vermezseniz, sizin sonunuz
işsiz kalmak.” diye tehdit ediyorsunuz. O işçiler, bırakın örgütlenmeyi,
bırakın sendikalı olmayı, orada çalışmak, 1 gram ekmek parasını almak adına o
kötü koşullara razı oluyor. 
Gelin bunu, bir
daha eskisi gibi yazboz tahtasına dönüştürmeden bütünlüklü olarak bu yasayı
değiştirelim diyorum.
Hepinize
saygılar, sevgiler sunuyorum. (CHP sıralarından alkışlar)
BAŞKAN –
Teşekkür ediyorum.
Madde üzerinde
Milliyetçi Hareket Partisi Grubu adına söz isteyen Faruk Bal, Konya
Milletvekili.
Buyurun Sayın
Bal. (MHP sıralarından alkışlar)
MHP GRUBU ADINA
FARUK BAL (Konya) – Sayın Başkan, değerli milletvekilleri; yeni madde ihdasıyla
ilgili verilmiş önerge üzerine Milliyetçi Hareket Partisi Grubunun
düşüncelerini açıklamak üzere huzurunuzdayım. Yüce Meclisi saygıyla selamlıyorum.
Değerli
milletvekilleri, 61 madde olarak gelen bu kanun tasarısı tam otuz yedi gün
boyunca Plan ve Bütçe Komisyonunda görüşülmüştür. Otuz yedi gün boyunca
görüşülürken 61 madde 148 maddeye çıkmıştır. Adalet ve Kalkınma Partisi bu
ülkeyi on iki yıldır yöneten bir partidir. On iki yıldır iş, işçi, işveren ve
bunların düzenleme ve denetlemesinden sorumlu devlet yetkisini kullanan AKP’nin
bu kanun görüşülürken şimdi aklı başına geldi ve bir madde ihdasıyla ilgili
olmak üzere önerge verdi. Otuz yedi gün boyunca Plan Bütçe Komisyonunda yapılan
görüşmelerde aklınız neredeydi veya bu kanun tasarısı hazırlanırken aklınız
neredeydi? Tabii ki bu akıl meselesi değil, bu hak meselesi değil, bu hukuk
meselesi değil. On iki yıl boyunca Adalet ve Kalkınma Partisi, demokratik
toplum gereklerinin vazgeçilmez unsuru olan sendikaları sarı
sendikalaştırmıştır, gerek devlet memurluğu kapsamı içerisindeki kamu
sendikalarını gerekse işçi sendikalarını iğdiş hâline getirmiş, işlevsiz hâle
getirmiştir. Taşeronlukla ilgili yapmış olduğu düzenlemelerle, taşeron işçiyi,
Adalet ve Kalkınma Partisinin emrinde memur olarak çalışan kişileri işe alırken
önce sarı sendikaya kaydettirmiş, önce yandaş sendikaya kaydettirmiş, ondan
sonra işe başlatmıştır. Şimdi bütün bunların düzeltilmesi, taşeronlarla ilgili
düzenlemeler yapılması gerekirken son dakika golüyle yeni bir düzenlemeyle
karşı karşıyayız. Aslında bu, AKP’nin önündeki zamanlamayı yapamamasından
kaynaklanan bir durumdan değil ama şundan kaynaklanmaktadır: Bu yasa tasarısı
içerisinde çok ciddi zerzevat maddeler bulunmaktadır. Bu zerzevat maddelerle
ilgili düşüncelerimi sizlerle paylaşmak istiyorum. 
Değerli
milletvekilleri, bu tasarının 112’nci maddesi, hukuk devleti ilkesini ortadan
kaldıran, yargının bağımsızlığı ve tarafsızlığı ilkesini ortadan kaldıran,
kesinleşmiş Yargıtay, Danıştay ve Anayasa Mahkemesi kararlarının uygulanmasını
kanunla engelleyen ve bütün bunlar yapılırken yandaş sermayeyi devlet
kaynaklarından zenginleştiren, hakkı, hukuku, adaleti, hakkaniyeti bir kenara
iterek yandaşlardan oluşturulacak sermayenin gücünden yararlanma tasarısıdır.
112’nci maddeye göre, özelleştirilmiş olan devletin 5 tane malıyla ilgili
mahkemeler iptal kararı vermiştir. Bunlardan bir tanesi Seydişehir Alüminyum
Fabrikası’yla ilgilidir, biri TÜPRAŞ hisseleriyle ilgilidir, diğeri Çeşme
Limanı’yla ilgilidir, bir diğeri SEKA Fabrikası’yla ilgilidir ve bir diğeriyse
Kuşadası Limanı’yla ilgilidir. 
Değerli
milletvekilleri, bunlardan Seydişehir Alüminyum Fabrikası hem hukuken beni çok
ilgilendirmekte hem de o fabrikada çalışarak hayatını kaybeden bir babanın
evladı olarak, hukuk fakültesini orada kazanmış, helal parayla okumuş, bitirmiş
bir insan olarak yüreğimi sızlatmaktadır.
Değerli arkadaşlarım, Seydişehir Alüminyum
Fabrikası ihaleye çıktığında, Oymapınar Barajı ihale şartnamesinde yoktu.
Dolayısıyla, ihaleye girecek olan kişiler, Oymapınar Barajı’nın ihale şartları
içerisinde olmadığını bildikleri için ihaleye girmemişlerdir. Bu, yandaş bir
firmaya avantaj sağlamak üzere ihale şartnamesinden sonra bonus olarak -koskoca
Oymapınar Barajı- yandaş şirkete hibe edilmiştir, yandaş şirkete peşkeş
çekilmiştir.
Bununla ilgili bir hikâyem daha var. 57’nci Hükûmet
döneminde Seydişehir Alüminyum Fabrikası zarar eden bir fabrikaydı. Teknolojisi
eski bir fabrikaydı. Teknolojisinin rehabilitasyonu için, o tarihte bu
fabrikayı inşa etmiş olan Rus şirketleri ve kuruluşlarıyla temasa geçilmiş,
Eximbank’ın bir türlü tahsil edilemeyen 250 milyon dolarlık alacağı
karşılığında bu fabrikanın rehabilitasyonu konusunda anlaşmaya varılmıştı.
Kaynağı hazır ve bu fabrika verimli, kaliteli üretim yapar hâle getirilecekti.
Bunu temin edebilmek için de devletin Oymapınar Barajı, 57’nci Hükûmet
döneminde, ucuz elektrik temin etsin ve enerji sarfiyatındaki maliyet
düşürülsün diye Seydişehir Alüminyum Fabrikasına tahsis edilmiştir.
İşte 57 Hükûmetin millî ekonomiye, Londra’daki
alüminyum borsasını etkileyecek kadar güçlü bir entegre tesise, millî bir
ekonominin unsuruna böyle vermiş olduğu destek, AKP Hükûmeti tarafından bu
Oymapınar Barajı’nın yandaş bir şirkete peşkeş çekilmesiyle hazin bir sona
ulaşmıştır. Bu yandaş şirket bunu yapmakla kalmamıştır, aynı zamanda Oymapınar
Barajı’ndan -elektrik üretiminde- elde ettiği enerjiyi kullanmamış, peşkeş
çekilmiş olan Oymapınar Barajı’ndan elde etmiş olduğu elektriği devlete yüksek
fiyatla satmıştır ve trilyonlarca lira haksız menfaat elde etmiştir.
Bununla da yetinilmemiştir. 57’nci Hükûmet
döneminde Seydişehir’e, bu fabrikanın enerji fiyatlarını düşük mal edebilmesi
için doğal gaz götürülmüştür. Doğal gazın muslukları da kapatılmış, onun yerine
Seydişehir’de ve Konya havzasında…
HÜSEYİN ÜZÜLMEZ (Konya) – Doğal gazın hangi tarihte
gittiğini bile bilmiyorsun Faruk Bey.
FARUK BAL
(Devamla) – Sen onları iyi bilirsin Hüseyin Üzülmez, onları gayet bilirsin,
bizim ne yaptığımızı da bilirsin. Konya’ya doğal gazın ne zaman geldiğini sen
de bilirsin…
HÜSEYİN ÜZÜLMEZ
(Konya) – Doğal gazın Konya’ya ne zaman gittiğini bile…
BAŞKAN – Sayın
Üzülmez, lütfen.
FARUK BAL
(Devamla) - …doğal gazı getirmek için benim Bakan olarak verdiğim mücadeleleri
de bilirsin, sen de ihale için ne mücadele yaptığını bilirsin, onun ihalesi
için ne mücadeleler yaptığını bilirsin. Ben tarihî bir… (MHP ve CHP
sıralarından alkışlar) 
HÜSEYİN ÜZÜLMEZ
(Konya) – Doğal gaz Seydişehir’e 2005’te gitti.
BAŞKAN – Sayın
Üzülme, lütfen.
FARUK BAL
(Devamla) – Bana tarihî bir gerçeği açıklama imkânı verdiğin için de teşekkür
ederim.
Biz Konya’ya
doğal gaz getirmek için mücadele ettik, o zamanın TOBB’da görevli olan Hüseyin
Üzülmez’i de ihaleyi kimlerle paylaşacağının mücadelesini yapmıştır. (AK PARTİ
sıralarından gürültüler)
Değerli
arkadaşlarım, şimdi, o doğal gaz… 
Benim
dediklerimi Sayın Hüseyin Üzülmez daha iyi anlıyor. 
ÜNAL KACIR
(İstanbul) – Ayıp, ayıp, müteahhitlik yapmak suç mu?
HÜSEYİN ÜZÜLMEZ
(Konya) – Millete yalan söylüyorsun.
FARUK BAL
(Devamla) – Laf atana cevap veririm.
HÜSEYİN ÜZÜLMEZ
(Konya) – Bilmiyorsun, millete yalan söylüyorsun.
FARUK BAL
(Devamla) – Laf atana cevap veririm.
Şimdi, o doğal
gazın fabrikanın üretiminde kullanılması gerekirken, doğal gazın musluğu
kapatılıyor, yerine kömürden tribünler kuruluyor ve oradaki hava kirliliği
ihlal ediliyor.
Değerli
arkadaşlarım, bununla da yetinilmiyor, fabrikanın içerisinde stadyum var, bu
stadyum Seydişehir Belediyesinin malı, bu stadyum da şimdi mülkiyet olarak
yandaş şirkete geçirildi; orada lojmanlar var, teker teker hepsi satılıyor ve
dolayısıyla bu kul hakkını… bugün sizin kaldıracağınız parmaklarla bir yandaş
şirkete peşkeş çekeceksiniz. Neye rağmen? Peygamber postunda oturan hâkimlerin
“Bu bir haksızlıktır, bu bir hukuksuzluktur, bu bir yolsuzluktur.” demesine
rağmen. Neye rağmen? O şirketin sahibinin havuz medyasında AKP’ye propaganda
yapacak yüz milyonlarca doları Başbakanın talimatıyla götürüp takır takır
vermesine ve verirken de bu milletin anasına, bilmem, telaffuz edemeyeceğim
galiz küfürler sarf etmesine rağmen.
Mübarek gündeyiz, vicdanın -ortaya koyduğu- bir
hakkaniyeti ortaya çıkaracağı bir gündeyiz, böyle bir günde böyle bir
haksızlığa “hayır” diyecek yüksek vicdanların AKP milletvekilleri içerisinde de
bulunduğunu düşünüyor, hepinize saygılar sunuyorum. (MHP ve CHP sıralarından
alkışlar)
BAŞKAN –
Teşekkür ediyorum.
HÜSEYİN ÜZÜLMEZ
(Konya) – Sayın Başkan…
BAŞKAN – Buyurun
Sayın Üzülmez.
HÜSEYİN ÜZÜLMEZ
(Konya) – Sataşma var, ismimden bahsedildi.
BAŞKAN – Sayın
Üzülmez, siz oradan söz attınız bildiğim kadarıyla, hatip de kürsüden cevap
verdi anladığım, lütfen.
HÜSEYİN ÜZÜLMEZ
(Konya) – Ama doğru bilgiler söylemedi.
ÖZGÜR ÖZEL
(Manisa) – Sayın Başkan, Sayın Üzülmez konuya bir açıklık getirsin.
HÜSEYİN ÜZÜLMEZ
(Konya) – Doğal gazın Konya’ya hangi tarihte geldiğini bile bilmiyor.
BAŞKAN – Lütfen
Sayın Üzülmez, oturacaksınız, yerinizden söz atmayacaksınız, hatibi dinleyeceksiniz,
oturun. Öyle söz atıp ondan sonra sataşma söz konusu olmaz.
Şimdi, Hükûmet
adına söz isteyen Çalışma ve Sosyal Güvenlik Bakanı Faruk Çelik.
Buyurun Sayın
Bakan.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Sayın Başkan, değerli milletvekilleri;
evet, önemli bir tasarıyı görüşüyoruz. Bu tasarının 20’nci maddesinden sonra
gelmek üzere, bir madde ihdasıyla ilgili önergemiz ele alındı. AK PARTİ Grubu
olarak çoğunluk sağladık, ne yazık ki, muhalefetin bu konuda, çoğunluk sağlama
konusunda üye desteği olmadı. Ben bütün grup başkan vekillerimizi ziyaret
ettim, aslında bire bir görüşmemizde olumlu yaklaşmalarına rağmen çoğunluğu, AK
PARTİ Grubundaki Plan ve Bütçe Komisyonu üyesi arkadaşlarımızla sağlamış olduk.
Ne getiriyor bu
düzenlememiz? Hemen kapının dışında 3 konfederasyona ait sendika başkan ve
yöneticileri olduğu için özellikle onların da iyi duymaları için söylüyorum:
Arkadaşlar, uzun yıllardır Çalışma Bakanlığı görevini yerine getirmeye
çalışıyorum, diyaloğu esas almış durumdayız. Avrupa Birliği süreciyle ilgili
olarak 19’uncu Fasıl son derece önemli, kritik bir noktaya gelmiş bulunuyoruz
ve bu konularda yapacağımız düzenlemenin hem Avrupa Birliği süreciyle ilgili,
19’uncu Fasıl’la ilgili hem de sosyal taraflarla, sendikalarla ilgili diyalog
ve çözüme dönük olması konusunun üzerine hassasiyetle eğilmiş bulunuyoruz.
Şimdi,
bildiğiniz gibi, iş kolu barajı yüzde 10 idi, yani Türkiye’de bir sendika
herhangi bir iş kolunda yüzde 10 üyeye ulaşamadığı zaman iş kolu barajını
aşamamış oluyor idi. Bunu daha önce Sendika Kanunu’nu değiştirirken, yeniden
yaparken yüzde 1’e indirdik ama bu yüzde 1 geçişli bir yüzde 1 idi; 2016’ya
kadar yüzde 1, 2016’dan 2018’e kadar yüzde 2, 2018’den sonra da yüzde 3’te
sabitlenen bir iş kolu barajı söz konusu idi. Bu, akla, mantığa çok uygun bir
düzenleme değildi ama bu yasa acilen çıkması gerektiği için, sosyal taraflarla,
işçiyle, işverenle uzlaşabildiğimiz nokta bu şekildeydi. 
Şimdi ne
yapıyoruz? İki yıl sonra iş kolu barajı yüzde 2’ye çıkmasın, dört yıl sonra iş
kolu barajı yüzde 3’e çıkmasın ve bunu yüzde 1 olarak bugünden itibaren
sabitleyelim diye bu düzenlemeyi, bu ek maddeyi, madde ihdasını huzurlarınıza
getirmiş bulunuyoruz. 
Özellikle
sendika kökenli milletvekili arkadaşlarıma söylüyorum. Bakınız, burada bu
konuşmayı yapmadan sendika temsilcileriyle görüştüm, 3 konfederasyon yüzde 1’de
mutabık, altına imza da atmışlar, yüzde sıfır olsun, yüzde 0,5 olsun, bu
talepler saygıdeğer ama bir mutabakat söz konusu, yüzde 1 olması gerektiği
konusunda mutabakat var. 
Ben sizlere bunu
takdim ettim, “doğru” dediniz, “Madem böyle bir mutabakat var, doğru.” Ama
gördük ki söylenen ile yapılan çok farklı. Yani öteden beri örgütlenmenin önünü
açalım… Örgütlenmenin önünü açmak, burada yapılan sendikaların geleceğiyle
ilgili sağlıklı bir düzenlemeye çıkıp, muhalefet etmek değil, bunu görüp, buna
destek vermektir ama dışarıda sendikacılarla başka şey konuşup, içeride kürsüye
gelip başka şey konuşan arkadaşları ne yazık ki görmekten ve köken itibarıyla
sendikacılıktan gelmelerinden dolayı üzüntümü burada belirtmek istiyorum. Son
derece yanlış bir bakış açısı. 
Şimdi, bunun
arkasından bir maddenin daha ihdası gerekiyordu. Neydi o madde? 2009 yılında
yüzde 10 barajı vardı, yüzde 1’e indiriyoruz şimdi bu maddeyle. Buna rağmen,
barajı aşamayan sendikalara acaba onları yaşatma konusunda yeni bir imkân
sağlayabilir miyiz diye, ama bu imkânı göremediğimiz için buradan sendikacılara
sesleniyorum. O iyi niyet burada olmadığı için ne yazık ki o maddenin burada
ihdasıyla ilgili bir önergeyi getiremiyoruz diyorum.
Bu değişikliğin,
bu madde ihdasının hayırlı olmasını diliyor, yüce heyeti saygıyla selamlıyorum.
(AK PARTİ sıralarından alkışlar) 
BAŞKAN –
Teşekkür ediyorum.
SÜLEYMAN ÇELEBİ
(İstanbul) – Sayın Başkan…
BAŞKAN – Buyurun
Sayın Çelebi.
SÜLEYMAN ÇELEBİ
(İstanbul) – Sayın Bakan konuşmasında… Zaten sendikacı kökenli şu anda ben
konuştum orada.
SÜREYYA SADİ
BİLGİÇ (Isparta) – İsim zikretmedi Sayın Başkan, Sayın Bakan isim zikretmedi.
SÜLEYMAN ÇELEBİ
(İstanbul) – Hayır, isim önemli değil, yani çok ayan beyan belli.
SÜREYYA SADİ
BİLGİÇ (Isparta) – Sayın Çelebi alınganlık yapıyor.
BAŞKAN – Ne diye
itham etti Sayın Çelebi, ne söyledi?
SÜLEYMAN ÇELEBİ
(İstanbul) – Şunu söyledi, dedi ki: “Burada başka, dışarıda başka konuşuyorlar
sendikacılar:” Onunla ilgili söz istiyorum.
BAŞKAN – Buyurun
Sayın Çelebi. (CHP sıralarından alkışlar)
RECEP ÖZEL
(Isparta) – Sendikacı değilsiniz canım, milletvekilisiniz!
SÜLEYMAN ÇELEBİ
(İstanbul) – Sendikacı kökenli milletvekiliyim.
BAŞKAN - Siz
sendikacı kökenlisiniz değil mi?
SÜLEYMAN ÇELEBİ
(İstanbul) – Evet, aynen oyum ve onur duyuyorum o görevi yapmaktan.
BAŞKAN –
Buyurun.
VI.- SATAŞMALARA İLİŞKİN KONUŞMALAR (Devam)
6.- İstanbul Milletvekili Süleyman Çelebi'nin, Çalışma
ve Sosyal Güvenlik Bakanı Faruk Çelik’in 639 sıra sayılı Kanun Tasarısı’nın
yeni ihdas edilen 21’inci maddesi üzerinde Hükûmet adına yaptığı konuşması
sırasında şahsına sataşması nedeniyle konuşması

SÜLEYMAN ÇELEBİ
(İstanbul) – Sayın Başkan, değerli arkadaşlarım; şimdi, Sayın Bakan burada
başka dışarıda başka yaklaşımını benim yaşamımda hiç görmemiştir ama bugün
nedense kızıyor, nedense hırsını bizden çıkartıyor. 
Ben size de
önerdim Sayın Bakan, “Dışarıda sendikalar var, TÜRK-İŞ var, HAK-İŞ var, DİSK
var, anlaşın getirin.” dedim. Öneriyi yapan benim. Onlar bizi çağırdılar oraya,
“Hayır katılmayacağım ben toplantınıza, anlaşın gelin, siyasetçiler bu işin
içinde olmasın, Bakanla anlaşın gelin.” dedim. Onlara söylediğim bu değerli
arkadaşlar. İşte sendikacılar dışarıda. Benim onlara söylediğim şu: Bizim burada
bu işin çözümü konusunda gayretlerimiz var, tırmandırmak diye bir derdimiz yok.
O sendikalar yüzde 1’e razı oluyorlar. Evet oluyorlar, altına da imza attılar
ama şunun için imza attılar değerli arkadaşlar, bunu bilin: Zor, oyunu bozar.
Şimdi, niye atıyorlar? Bir nefes almak için, bir oksijen daha. Göreceksiniz bu
Parlamentoda, bir yıl sonra, bir buçuk yıl sonra yeniden, bu, Parlamentonun
gündemine gelecek, “Gelin şu barajları binde 5’e çekelim.” diyeceksiniz. Böyle
yapmak yerine, gıdım gıdım, üzerinde baskı yaratmak adına, onları böyle
tehditle, şantajla, “Oturun oturduğunuz yere.” demek yerine, bugün çözelim,
bugün özgürlüklerine kavuşsun ve bağımsız sendikalar olsun. Buradan bizim
söylediğimiz bu. Yoksa bizim, orada başka, orada başka bir şey… Tarihimde
yoktur Sayın Bakan, bundan sonra da olmayacaktır, tanıkları da orada,
dışarıdadır. Onlardan da rica ettim, buraya da geldiğimde arkadaşlardan aynı
konuda ricada bulundum.
Hepinize
saygılar sunuyorum. (CHP sıralarından alkışlar)
BAŞKAN –
Teşekkür ediyorum.
İZZET ÇETİN
(Ankara) – Sayın Başkan…
VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER (Devam)
A) Kanun Tasarı ve Teklifleri (Devam)
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın
Milletvekili Muhammet Rıza Yalçınkaya'nın; İstanbul Milletvekilleri Mahmut
Tanal ve Binnaz Toprak'ın; İstanbul Milletvekili Mahmut Tanal'ın; İstanbul
Milletvekilleri Mahmut Tanal ve Gürsel Tekin'in; İstanbul Milletvekili Celal
Dinçer'in; Manisa Milletvekili Erkan Akçay'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Muğla Milletvekili Nurettin Demir'in; Ankara Milletvekili
Levent Gök'ün; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Ali Özgündüz'ün; Tekirdağ Milletvekili Bülent Belen ve Milliyetçi Hareket
Partisi Grup Başkanvekili Mersin Milletvekili Mehmet Şandır'ın; Ankara
Milletvekili İzzet Çetin'in; İstanbul Milletvekilleri Aydın Ağan Ayaydın ve
Ercan Cengiz'in; Kars Milletvekili Mülkiye Birtane'nin; Manisa Milletvekili
Erkan Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Ankara Milletvekili İzzet Çetin'in;
Zonguldak Milletvekili Ali İhsan Köktürk'ün; İstanbul Milletvekili Mustafa
Sezgin Tanrıkulu'nun; İstanbul Milletvekili Mahmut Tanal'ın; İstanbul
Milletvekili Mahmut Tanal'ın; İstanbul Milletvekili Atila Kaya ve Milliyetçi
Hareket Partisi Grup Başkanvekili İzmir Milletvekili Oktay Vural ile 2
Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın;
Hatay Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; Balıkesir Milletvekili Ayşe Nedret Akova'nın;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın; İstanbul Milletvekilleri Gürsel Tekin ve Mahmut Tanal'ın;
Erzincan Milletvekili Muharrem Işık'ın; İstanbul Milletvekili Abdullah Levent
Tüzel'in; İstanbul Milletvekili Abdullah Levent Tüzel'in; Kocaeli Milletvekili
Haydar Akar'ın; Cumhuriyet Halk Partisi Grup Başkanvekili İstanbul Milletvekili
Mehmet Akif Hamzaçebi ve İstanbul Milletvekili Ferit Mevlüt Aslanoğlu'nun;
İzmir Milletvekili Rahmi Aşkın Türeli'nin; Manisa Milletvekili Özgür Özel'in;
İzmir Milletvekili Rahmi Aşkın Türeli'nin; Batman Milletvekili Ayla Akat
Ata'nın; Bursa Milletvekili Sena Kaleli'nin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Osmaniye Milletvekili Hasan Hüseyin Türkoğlu ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 3 Milletvekilinin; Diyarbakır Milletvekili Altan Tan'ın; İzmir Milletvekili
Rahmi Aşkın Türeli'nin; İzmir Milletvekili Hülya Güven ve 34 Milletvekilinin;
İstanbul Milletvekili Sebahat Tuncel'in; Balıkesir Milletvekili Namık Havutça'nın;
Trabzon Milletvekili Mehmet Volkan Canalioğlu'nun; Trabzon Milletvekili Mehmet
Volkan Canalioğlu'nun; Kastamonu Milletvekili Emin Çınar ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Bursa Milletvekili Sena Kaleli'nin; İstanbul
Milletvekili Mahmut Tanal'ın; Trabzon Milletvekili Mehmet Volkan
Canalioğlu'nun; Mersin Milletvekili Mehmet Şandır ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Kütahya Milletvekili Alim
Işık ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket
Partisi Grup Başkanvekili Kayseri Milletvekili Yusuf Halaçoğlu ile 20
Milletvekilinin; Trabzon Milletvekili Mehmet Volkan Canalioğlu'nun; Barış ve
Demokrasi Partisi Grup Başkanvekili Bingöl Milletvekili İdris Baluken'in;
İstanbul Milletvekili Süleyman Çelebi'nin; Tekirdağ Milletvekili Candan
Yüceer'in; Samsun Milletvekili Cemalettin Şimşek'in; Balıkesir Milletvekili
Ayşe Nedret Akova'nın; İzmir Milletvekili Rahmi Aşkın Türeli'nin; İzmir
Milletvekili Rahmi Aşkın Türeli'nin; Balıkesir Milletvekili Ayşe Nedret Akova'nın;
İstanbul Milletvekili Abdullah Levent Tüzel'in; İzmir Milletvekili Aytun
Çıray'ın; Balıkesir Milletvekili Ayşe Nedret Akova'nın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Konya Milletvekili Mustafa Kalaycı ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ayşe Nedret Akova'nın; Balıkesir Milletvekili Ayşe Nedret
Akova'nın; Ankara Milletvekili İzzet Çetin'in; Manisa Milletvekili Hasan
Ören'in; Çanakkale Milletvekili Mustafa Serdar Soydan'ın; Manisa Milletvekili
Hasan Ören'in; Manisa Milletvekili Özgür Özel'in; Bursa Milletvekilleri Hüseyin
Şahin ve Önder Matlı ile 8 Milletvekilinin; İzmir Milletvekili Aytun Çıray'ın;
Manisa Milletvekili Hasan Ören’in; Denizli Milletvekili Mehmet Yüksel ve Çorum
Milletvekili Cahit Bağcı ile 37 Milletvekilinin; Manisa Milletvekili Erkan
Akçay ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Manisa Milletvekili Sakine Öz'ün; Cumhuriyet Halk Partisi Grup
Başkanvekili İstanbul Milletvekili Mehmet Akif Hamzaçebi'nin Benzer Mahiyetteki
Kanun Teklifleri ve Plan ve Bütçe Komisyonu Raporu ile Türkiye Büyük Millet
Meclisi Başkanlığı ve Plan ve Bütçe Komisyonu Başkanlığı Tezkereleri (1/931,
2/115, 2/139, 2/158, 2/195, 2/282, 2/297, 2/298, 2/324, 2/368, 2/399, 2/434,
2/439, 2/453, 2/524, 2/528, 2/555, 2/601, 2/640, 2/689, 2/691, 2/798, 2/885,
2/896, 2/944, 2/1019, 2/1063, 2/1103, 2/1131, 2/1156, 2/1200, 2/1202, 2/1203,
2/1217, 2/1222, 2/1227, 2/1236, 2/1242, 2/1245, 2/1248, 2/1258, 2/1260, 2/1301,
2/1302, 2/1345, 2/1350, 2/1364, 2/1372, 2/1383, 2/1414, 2/1422, 2/1426, 2/1431,
2/1437, 2/1442, 2/1488, 2/1496, 2/1498, 2/1506, 2/1514, 2/1516, 2/1525, 2/1540,
2/1595, 2/1652, 2/1655, 2/1657, 2/1677, 2/1688, 2/1716, 2/1747, 2/1765, 2/1775,
2/1794, 2/1797, 2/1799, 2/1808, 2/1837, 2/1869, 2/1899, 2/1906, 2/1924, 2/1932,
2/1938, 2/1954, 2/1957, 2/1963, 2/1983, 2/1997, 2/2000, 2/2032, 2/2041, 2/2051,
2/2056, 2/2057, 2/2065, 2/2069, 2/2083, 2/2146, 2/2156, 2/2158, 2/2176, 2/2178,
2/2186, 2/2187, 2/2190, 2/2191, 2/2192, 2/2198) (S. Sayısı: 639) (Devam)

BAŞKAN - Madde
üzerinde şahsı adına söz isteyen İzzet Çetin.
Konuşma sıranız
var, oradan söz istiyorsunuz.
İZZET ÇETİN
(Ankara) – İki dakikayı da ilave et buraya o zaman.
BAŞKAN – Buyurun
Sayın Çetin.
İZZET ÇETİN
(Ankara) – Sayın Başkan, değerli milletvekili arkadaşlarım; hepinizi saygıyla
selamlıyorum.
Değerli
arkadaşlar, ben bu madde ihdasına ilişkin, madde üzerinde söz almak istedim ama
söze girmeden önce Sayın Bakana tehditle, şantajla yasa yapılmayacağını
hatırlatmak isterim. Evet, ben de geçmişte sendikacılık yaptım. Sendikacı olmam
hasebiyle, hiçbir zaman emekten yana olmayı ihmal etmedim, hiçbir zaman da
burada farklı, dışarıda farklı konuşmadım.
Sayın Bakan, siz
göreve geldiğinizden bugüne kadar geçen süre içerisinde sendikaların zayıf
karnını iyi yakaladınız ve oradan iyi tuttunuz, istediğiniz yere istediğiniz
şekilde yönlendiriyorsunuz. Anayasa’ya aykırı hükümleri bile pazarlık yaparak
bir şey veriyormuş gibi yapıp yasaya koyabiliyorsunuz. Ardından da gelip burada
Cumhuriyet Halk Partili milletvekillerini, sendikacı milletvekillerini orada
farklı, burada farklı konuşmakla suçlayamazsınız.
HÜSEYİN BÜRGE
(İstanbul) – Onu işçilere sor, işçilere!
İZZET ÇETİN
(Devamla) – Gerçekten, Kenan Evren dönemindeki hak kayıplarından daha fazla hak
kaybını AKP iktidarı döneminde yaşadı emekçiler. Getirdiğiniz ne Sendikalar
Yasası’nın ne Kamu Görevlileri Sendikaları Yasası’nın ne Toplu İş Sözleşmesi, Grev
ve Lokavt Yasası’nın ne de sosyal güvenliğe ilişkin mevzuatta emekçilerin
lehine gelişmiş ya da sağlık alanında bir şeyin olmadığı bugün aşikâr bir
biçimde orta yerde duruyor.
Barajlar
konusunda ters baraj uygulayan ilk hükûmet siz oldunuz. Barajlar giderek
düşürülür. Siz “Yapmayın.” dememize rağmen giderek artan barajı getirdiniz,
şimdi de iş yapıyormuş gibi onu Ekonomik ve Sosyal Konseye üye sendikalar için
“yüzde 1” diyerek, Ekonomik Sosyal Konsey sanki işliyor, sanki Başbakan üç ayda
bir toplanması gereken Ekonomik Sosyal Konseyi beş buçuk yıldan bu yana topladı
da oraya üye olan sendika ihya olacakmış gibi işletmediğiniz, yasasını yapıp
getirmediğiniz bir kurumu bugün şantaj unsuru olarak önümüze koyup sendika
kökenli milletvekillerini tehdit etmeye hakkınız yok.
Şimdi, o Konseye
üye olan sendikalar için yüzde 3 olan baraj yüzde 1 olacak. Ben 3
konfederasyonu da beğenmiyorum: HAK-İŞ sizin ortağınız, TÜRK-İŞ dümen suyunuza
girmiş, DİSK iki taraftan da hep hırpalanmış. 3’ü de işçi hakkını temsil edemiyor.
Ben de bağımsız sendikayım, bende niye 3 oluyor orada 1’ken, bunu izah edebilir
misiniz?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Tabii, tabii.
İZZET ÇETİN
(Devamla) – Neden bağımsız sendikalarda yüzde 1 uygulayamıyorsunuz? Çünkü işinize
öyle geliyor. 
Döneminizde,
sizden önce, 12 Eylülde sendikalı işçi sayısı Türkiye’de 2,5 milyondu, nüfus 45
milyondu; şimdi nüfus 75-80 milyon, sendikalı işçi, toplu sözleşmeden
yararlanan sendikalı işçi 600 bin bile yok. Siz “Sendikalı işçi bu kadar.”
deyip, “Örgütlenme özgürlüğünün önünü açacağız, örgütlenmeni geliştireceğiz.”
diyerek sendikaların zayıf noktalarını yakalayıp denetim mekanizmalarını,
Devlet Denetleme Kurulunu yanlış yapanın üzerine gönderme yerine belgelerini
alıp, dosyalarınızda tutup, “Bak, ağzını açarsan, ayağa kalkarsan seni şöyle
yaparım.” şantajlarıyla sendikaları çökertip, işçileri asgari ücrete,
örgütsüzlüğe mahkûm edip yerinden kalkamaz hâle getireceksiniz, sendikalı işçi
sayısı düşecek, örgütlülük dağılacak, siz de bir şey yapıyormuş gibi gelip
burada Cumhuriyet Halk Partisinin sendika kökenli milletvekillerini suçlamaya
kalkacaksınız; böyle bir şeyi kabul etmemiz asla mümkün değil. 
Bu önergede de
yaptığınız bir şey yok. Yine, bizi dinleseydi AKP’nin Plan ve Bütçe Komisyonu üyeleri,
Plan ve Bütçe Komisyonuna bu madde böyle gelmezdi, tek madde olarak gelmezdi.
6356 sayılı Yasa’da ilgili maddelerde o oranlar düşürülür, burada da bir saat
boşu boşuna kullanılmazdı. 
Arkadaşlar oradan tehdit ediyor: “Reddedeceğiz.”
Sendikacılar orada bekliyor. Reddedersen reddet, şantaja boyun eğmiyoruz sayın
dayıbaşı, dayıbaşılığını hiç olmazsa Genel Kurulda yapma. (CHP sıralarından
alkışlar) 
ÖNDER MATLI (Bursa) – Çavuş, çavuş!
İZZET ÇETİN (Devamla) – Çavuş orada yok, bugün
görünmüyor çavuş, patron da yok çavuş da yok, bugün dayıbaşı burada.
Değerli
arkadaşlar, gerçekten, şaka bir tarafa, bu yasalar yapılırken eğer usulüne
uygun yapılsa -çavuş buradaymış- biz de burada birbirimizi hırpalamayız. Sayın Bakanın
buraya gelip bize sanki biz…
(Mikrofon otomatik
cihaz tarafından kapatıldı)
İZZET ÇETİN
(Devamla) – …iki ayrı yerde farklı konuşuyormuşuz gibi söz sarf etmesini
reddediyorum, hepinizi saygıyla selamlıyorum. (CHP sıralarından alkışlar)
BAŞKAN –
Teşekkür ediyorum.
Madde üzerinde
şahsı adına söz isteyen Özgür Özel, Manisa Milletvekili.
Buyurun Sayın Özel.
(CHP sıralarından alkışlar)
ÖZGÜR ÖZEL
(Manisa) – Sayın Başkan, değerli milletvekilleri; hepinizi saygıyla
selamlıyorum.
Tabii, otuz
dokuz gün Plan ve Bütçe Komisyonunda inanılmaz yoğun bir tempoyla çalışıldı.
Grubumuz inanılmaz bir emek verdi, muhalefet partisi milletvekilleri sürekli
yanlışları uyardılar, doğruya yönlendirmeye çalıştılar, “Bu yanlışı böyle
yaparsanız ilerleyen günlerde sıkıntı olur.” dediler. En başta, zaten şunu
söylediler: “Soma’yla ilgili 17 maddelik bir düzenleme var, bunları öncelikle
yapalım, geçirelim; ardından bir başka torba kanun görüşülecekse onu
görüşürüz.” Ama, iktidar partisi, bu önergeleri her zaman teker teker reddetti
ve Komisyonun süresini uzatarak hem Soma’ya verilen sözleri sulandırmanın,
eksik yerine getirmenin, önemli miktarda bu sözlerden geriye durmanın
kamuoyunda oluşturacağı infialden veya kendi üzerlerine gelecek baskıdan
kurtulmak istedi. 
İşin bir başka
tarafı da kamu gücünü hem muhalefet üzerinde hem de sendikalar üzerinde haksız
ve orantısız şekilde kullandılar. Bunun en bariz örneklerinden bir tanesi de
biraz önce Sayın Bakanın bu kürsüdeki konuşmasıyla tecelli etmektedir.
Sayın Bakan,
diyorsunuz ki: “Ben bu maddeyi çekerim.” Bu maddeyi çekerseniz, yanlışlıkla 3
olarak bıraktığınız, ek maddede 1’e indirdiğiniz ama esas metinde 3 kalan şey
düzeltilmeyecek, vebalini de güya muhalefetten soracaklar. Sayın Bakan, bizim
inancımıza göre "Kenarı Dicle'de bir kurt kapsa koyunu, ilahi adalet
Ömer’den sorar bunun hesabını.” Bu, kamu yönetimimizin temelini oluşturur; bu
kültürü alan, bu kültürle yönetenlerin olması lazım. (CHP sıralarından
alkışlar) 
Şimdi, siz, hem
Çalışma ve Sosyal Güvenlik Bakanı olacaksınız hem yüzde 3’lük barajın yüzde 1’e
indirme sözünü otuz dokuz günlük Komisyon çalışmasında titiz olarak
çalışmadığınız için eksik yapacaksınız, düzeltmek için muhalefete konuşmama
şartı öne süreceksiniz, böyle bir sözü size kimse vermediği hâlde dışarıya veya
kamuoyuna karşı böyle bir söz dile getireceksiniz.
Bir şey daha
söyleyeyim Sayın Bakan: Sadece Dicle’nin kenarında kurdun kaptığı koyunun
hesabı değil sizden sorulacak, 1980 darbesinden önce 4 kişiden 3’ü
sendikalıyken, devriiktidarınızda rakam yüzde 5’lerin altına geldiyse, gerçek
anlamda 500 bin kişi sadece toplu sözleşme yapıyorsa, ilahi adalet gelir sizden
bunun hesabını sorar bir gün, siz Çalışma Bakanısınız.
Taşeron, kamuda
660 bine dayandıysa -sadece sağlığı örnek verelim- 2002 yılında sağlık alanında
11 bin taşeron işçisi varken, bu rakam 2013’te 131 bine, 2014’te 160 bine
çıktıysa Türkiye’deki hastanelerde… “Ya, kardeşim, taşeron işçisi dediğin
paspas yapıyor, bunun devlet memuru olmasına ne gerek var.” dediğiniz o taşeron
işçi, bir gün önce taşeronda değişen paspasçı; size, bize, devlete emanet akıl
hastası genç bir kıza denetimsizlik yüzünden akıl hastanesinde kötü muamelede
bulunuluyorsa, bunun hesabını da ilahi adalette sizden sorarlar Sayın Çalışma
Bakanı. Özellikle, iş kazaları devriiktidarınızda parabolik olarak artıyorsa, her yıl
1.300, 1.500 kişiyi iş kazalarında kaybediyorsak, günde 3-4 kişi iş kazalarında
ölüyorsa, sizin Çalışma Bakanı olduğunuz bir yerde Türkiye’nin en büyük,
dünyanın sayılı maden kazalarından, facialarından birinde 301 can diri diri,
birkaç dakika içinde ölüyorsa ve daha sonra siz dünyada 3 işçinin ölümünden
sorumlu olan, çatı çöktüğü için istifa eden mevkidaşlarınızın aksine, hâlâ daha
o makamı Enerji ve Tabii Kaynaklar Bakanıyla birlikte işgal ediyorsanız ve bu
konudaki gensoruda da grubunuz sizin arkanızda durabiliyorsa, o zaman, işte,
Hazreti Ömer’in bu coğrafyada kamu yöneticiliği yapacak olan herkese âdeta bir
tavsiyeden de öte ortaya koyduğu şu ifadeyi bir kez daha hatırlatırım:
“Dicle’nin kenarında, kurdun kaptığı koyunun hesabını gün gelir bizden
sorarlar.” Lütfen böyle davranınız, tehditle kamu yönetimi olmaz.
Saygılar, sevgiler sunuyorum. (CHP
sıralarından alkışlar)
BAŞKAN – Teşekkür ediyorum.
Soru-cevap işlemi yapılacaktır.
Süre on dakikadır, beş dakika soru
sorma.
Buyurun Sayın Tanal. 
MAHMUT TANAL (İstanbul) – Teşekkür
ederim Sayın Başkan. 
Sayın Bakan, tabii, hep başından
itibaren dediniz ki: “Taşeron kaldırıldı.” Açık ve net soru: Şimdi, Türkiye
Büyük Millet Meclisinde taşeronda çalışan işçiler var. Bu yasa yürürlüğe
girdikten sonra bu taşeron kalkacak mı? Yani, Meclisteki taşeron işçiler
kadroya mı geçecek? 
Teşekkür ederim.
BAŞKAN – Teşekkür ediyorum Sayın
Tanal.
Sayın Çelebi…
SÜLEYMAN ÇELEBİ (İstanbul) –
Teşekkürler Sayın Başkan.
Sayın Bakanım, asla biraz önce
söylediğiniz yaklaşım içerisinde bulunmadığımızı… Sendikaların o konudaki
mutabakatının da burada okunmasını özellikle sizden rica ediyorum, birinci
söyleyeceğim bu.
İkinci söyleyeceğim de şu anda bu
taşeron uygulaması -şimdi çok net söylüyorum- 4/C’liler sorunu, emeklilikte
yaşa takılanlar konularında bundan sonra ne yapacağınızı söyler misiniz. 
Teşekkür ederim.
BAŞKAN – Teşekkür ediyorum.
Sayın Öz…
ALİ ÖZ (Mersin) – Teşekkür ediyorum
Sayın Başkanım.
Sayın Bakan, Çalışma ve Sosyal
Güvenlik Bakanlığında -dün size sözlü olarak da ifade etmiştim- çalışan,
özellikle fatura tahakkuk denetimi yapan elemanların almış olduğu aylıklarla
alakalı, onların maaşlarından geriye dönük bir kesinti yapılacağı, kurumunuzda
çalışanların da konuyla alakalı olarak Danıştaya dava açtığı, eğer bu düzenleme
olmazsa… Çünkü, daha önce, Maliyenin kanununda, onların aldıklarının doğru
olduğu ifade edilmekte. Kurumu da zarara uğratmamak adına yayınlanmış olan bu
tip bir genelgeyle alakalı son durumun ne olduğunu bizimle paylaşırsanız
sevinirim.
Teşekkür
ediyorum.
BAŞKAN –
Teşekkür ediyorum.
Sayın Yılmaz…
SEYFETTİN YILMAZ
(Adana) – Teşekkür ediyorum Sayın Başkan. 
Geçen de
sormuştum Sayın Bakana ama kendisi sendikalar noktasında tarafsız olduğunu
ifade etti. Şimdi, ben de eski bir memur sendikası yöneticisi olarak çok net
biliyorum ki MEMUR-SEN Hükûmetin sendikasıdır. Hükûmetin bütün imkânlarını
kullanarak memurları tehdit ederek sendikaya üye yapması noktasında birçok
şikâyetin size de geldiğini tahmin ediyorum. Bu konuda tarafsız düşünürseniz,
tarafsız davranırsanız daha iyi olur. Bunun örneğini görmek için de şunu
yapabilirsiniz: Son yedi yılda MEMUR-SEN’in üye sayısı nereden nereye
gelmiştir, arkanızda bürokratlarınız vardır tahmin ediyorum, bu rakamları
çıkarttırdığınızda göreceksiniz. Bu sendika Hükûmetin denetiminde ve kontrolünde
midir? Bunu tekrar soruyorum ve objektif bir değerlendirme istiyorum.
Teşekkür
ediyorum.
BAŞKAN –
Teşekkür ediyorum.
Sayın Özel…
ÖZGÜR ÖZEL
(Manisa) – Çok teşekkür ediyorum.
Sayın Bakan,
işverenin ödemediği takdirde maaşların İşsizlik Fonu’ndan ödenmesi ve ardından
işverene rücu etmesiyle ilgili düzenleme geçmişti. Sanıyorum, bu son maaşlar da
doğrudan Fondan ödeniyor ve işverenden rücu edilecek, sizin söylediğinize göre
öyle anlıyoruz.
Bir önceki
maaşlarda yanlışlıkla yapıldığı söylenen ve Maliye Bakanlığının aksi yönde bir
mukteza vermesine rağmen hâlâ daha o kesilen vergi kesintileri işçilere
ödenmedi. Bu maaşlarda da aynı kesintinin olduğu söyleniyor. Bu konuya açıklık
getirebilir miyiz?
BAŞKAN –
Teşekkür ediyorum.
Sayın Türeli…
RAHMİ AŞKIN
TÜRELİ (İzmir) – Teşekkür ederim Sayın Başkan. 
Sayın Bakan,
4/C’lilerin durumunu tekrar gündeme getirmek istiyorum. 
Şimdi, 657 sayılı Kanun’un 4/C maddesinde
düzenlenen geçici personel sayısı Komisyonda yaptığımız tartışmalarda da
Bakanlığınız tarafından 23 bin kişi olarak belirtildi. Bunun sadece 3 bin
kişisi 4/C kategorisinin düzenlenme şekline yani geçici işe uygundur yani TÜİK
anketörleri gibi, seçimde görev alan kişiler gibi, güzel sanatlar
fakültelerindeki canlı modeller gibi ama geriye kalan 20 bin kişi, 4/C’yle
ilgisi olmayan, özelleştirilen kuruluşlardaki işçilerin buraya getirilip bu
kadroya konması nedeniyle oluştu. 
Birinci sorum: Bu 20 bin kişinin 4/C kategorisinde
olmasını uygun buluyor musunuz? 
İkinci olarak da 4/C’liler hem çalıştıkları hem
emekli oldukları dönem açısından hem de mali ve sosyal haklar açısından büyük
kayıplara uğruyorlar, bunun sonucunda da aynı işi yapanlar arasında ciddi maaş
farklılıkları oluşuyor. 4/C’lileri kadroya almayı düşünüyor musunuz? Buna
yönelik bir çalışma var mıdır, varsa hangi aşamadadır, yoksa neden yoktur?
Teşekkür ederim.
BAŞKAN – Teşekkür ediyorum.
Son soru.
Sayın Sarı, buyurun.
MÜSLİM SARI (İstanbul) – Teşekkür ederim Sayın
Başkan.
Sayın Bakan, kanunun görüşmeleri sırasında yapmış
olduğunuz konuşmada taşeron işçiliğin yaygınlaştırılmasının bir sömürü olduğunu
söylediniz. İktidarınızda 153 binden 700 bine çıkan kamudaki taşeron işçi
sayısı karşısında Hükûmetinizin bu sömürü ilişkisinde, bu sömürülme düzeninde
payının olduğunu düşünüyor musunuz?
BAŞKAN – Teşekkür ederim.
Buyurun Sayın
Bakan.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Teşekkür ediyorum Sayın
Başkanım.
Şimdi,
öncelikle, az önce tartışılan konuya bir açıklık getirmek istiyorum. “Ekonomik
ve Sosyal Konsey üyesi sendikaların dışındaki bağımsız sendikalara dönük neden
daha farklı bir düzenleme yapmıyorsunuz?” diyorsunuz.
İZZET ÇETİN
(Ankara) - “Yapmıyorsunuz.” değil, niye olmuyor?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Yani, “Niye olmuyor?”
diyorsunuz, ben de cevabını vermek için söylüyorum. Yani, Üçlü Danışma
Kurulunda oturuyorsunuz, karşınızda işçi ve işveren sendikaları var, mutabakata
varıyorsunuz. Siz diyorsunuz ki: “Buradaki mutabakatları esas almayın.” 
İZZET ÇETİN
(Ankara) – Sayın Bakan, siz Bakansınız, Anayasa’ya aykırı düzenleme olur mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Sayın Çetin, o soruyu bana
sormakta haklısınız ama aynı şekilde 3 konfederasyona da sormanızı istiyorum. 
İZZET ÇETİN
(Ankara) – Sordum.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Yani, biz diyalog ve diyaloğun
neticesine bakıyoruz.
İZZET ÇETİN
(Ankara) – Onlar da siz de Anayasa’ya hüküm ihdas ediyorsunuz.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – İkincisi: Tehditle, şantajla…
Efendim, böyle bir örnek gösteremezsiniz ne kamu sendikalarıyla ilgili ne de
bununla.
İZZET ÇETİN
(Ankara) – İşte, yaptınız.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Buradaki söylediğime dikkat
edin, diyorum ki: Barajın yüzde 1’e inmesi konusunda ittifak var. Ama, tam bir
saattir, ittifak ettiğimiz konu üzerinde konuşuyoruz. Bu doğru mu?
HASİP KAPLAN
(Şırnak) – Biz hariç Sayın Bakan, biz hariç.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Tabii. Hayır, hayır. Ben ana
muhalefete söylüyorum. 
Yani, biz yüzde
1 konusunda…
SÜLEYMAN ÇELEBİ
(İstanbul) – Ama diğer soru anlaşıldı mı Sayın Bakan? 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) -Şimdi siz, ana muhalefet olarak
“evet” diyorsunuz ama tam bir saatimizi, anlaştığımız, uzlaştığımız konu
üzerinde harcıyoruz.
SÜLEYMAN ÇELEBİ
(İstanbul) – Anlaşılmayan bir konuda konuşuyoruz. 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) -O hâlde, diğer konu ise: Ben,
burada yüzde 3’lük baraj konusuyla ilgili söylemedim, az önce Sayın Özel burada
söylerken onu söylemedim ki. Bundan sonra, 2009 sendikalarıyla ilgili, 2009’da
yetkili olan sendikalar bugün yetkisiz duruma düşüyor. Eğer biz uzlaştığımız
konuyu bu şekilde Mecliste ele alır isek diğer önergeyi getirmeme imkân yok
dedim ben.
ÖZGÜR ÖZEL
(Manisa) – Onu da çekmekle tehdit ettiniz biraz önce. 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Çünkü yüce Meclis yalnız
sizden değil, iktidar grubu da var burada. İktidar grubu bana diyor ki: “Sayın
Bakan, uzlaştığınız konuda bir saat kaybettik. Yeni bir konu getireceksiniz, o
da uzlaştığınız konu, o da bir saat giderse...” diye ifade ediyorlar. Onun
için, siz iki konuyu birbirine karıştırdınız, onu ifade etmek istiyorum.
Bir diğer konu
ise, burada, TBMM’de taşeron işçiler. Arkadaşlar, Sayın Tanal, bakınız, yasa
diyor ki: “Yardımcı işler ise hizmet alımı olacak.” 
MAHMUT TANAL
(İstanbul) – Ne olacak yani, ne olacak? 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) -Ama bahsettiğiniz çalışanlar
yardımcı işler sınıfında ise bunlar hizmet alımı olarak gerçekleşecek, eğer
yardımcı işler sınıfında değil iseler bunlar mutlaka kadrolu olacak.
MAHMUT TANAL
(İstanbul) – Yasayı değiştirelim.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Yani o boşluk kadroyla doldurulacak,
yasa bunu getiriyor, bu ayrımı getiriyor, bu netliği getiriyor.
MAHMUT TANAL
(İstanbul) – Değiştirelim şu anda, hemen değiştirelim. Boşluk olmasın, dolu
olsun.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Efendim, yasa, düzenleme, çok
açık, hizmet alımının nasıl olacağı -daha sonra sorulan soruda var- netlik
kazanıyor.
MAHMUT TANAL
(İstanbul) – Peki, özür dilerim, Bakanlar Kurulu belirlesin, Bakanlar Kurulu
üyesisiniz. 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Yani yasa yapıyoruz buradaki
karmaşayı, buradaki keyfîliği ortadan kaldırmak için. Türkiye Büyük Millet
Meclisinde yardımcı işler sınıfına girmeyen tüm personel kadrolu olmak
durumundadır. Bunu getiriyor düzenleme.
MAHMUT TANAL
(İstanbul) – Kim belirleyecek? Bakanlar Kurulu. Siz de Bakanlar Kurulu
üyesisiniz. Ne olacak? 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - 4/C’yle ilgili düzenlemeler
yaptık, ücretlerle ilgili düzenleme yaptık ama 4/C’yle ilgili statü olarak bazı
iyileştirmeler yapalım noktasında bizim de olumlu bakışımız var ama uzlaşma
böyle olacaksa doğrusu işimizin zor olduğunu söyleyeyim.
ALİM IŞIK
(Kütahya) – Sayın Bakan, olumlu bakışın ötesinde, bununla ilgili verilmiş
sözler var.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Bir diğer konu: MEMUR-SEN
konusu sık sık gündeme getiriliyor. “MEMUR-SEN, efendim, şu sendika işte
iktidara yakın sendika.” Bu yaklaşımları ben doğru bulmuyorum.
ALİM IŞIK
(Kütahya) – Sarı sendika.
MÜSLİM SARI
(İstanbul) – Biz de bu yaklaşımları doğru bulmuyoruz.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Efendim, ben Çalışma Bakanı
olarak gerek memur sendikalarıyla gerek işçi sendikalarıyla birlikte
çalışıyorum. Ben diyorum ki size: Sayın Milletvekilimiz, bu kanaati elde etmiş
olabilirsiniz ama bunu ilgili konfederasyonlara sorun, Sayın Bakanın,
Bakanlığın böyle bir tutumu varsa, bunu söylerseniz ben burada gerekli şekilde
almam gereken, söylemem gereken bir tavır varsa bunu memnuniyetle alırım, hiç
endişe etmeyin.
EMİN HALUK AYHAN
(Denizli) – Düzenlediğiniz sözleşme yeter!
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Soma’daki yardım… Tabii, bir
yardım var şu anda işçilere verdiğimiz, bir de aylık ücretleri karşılığında
verdiğimiz -özellikle Eynez bölgesi için söylüyorum, Eynez Ocağı için
söylüyorum- iki ödeme söz konusu. Yer altında çalışanlarla ilgili bir kesinti
söz konusu olmayacak, onu ifade edelim. Ödemelerin de cuma günü itibarıyla
yapıldığını ifade edeyim.
Teşekkür ederim.
BAŞKAN –
Teşekkür ediyorum.
Soru-cevap
işlemi tamamlanmıştır.
Şimdi, madde
üzerinde aynı mahiyette iki önerge vardır.
MAHMUT TANAL
(İstanbul) – Sayın Başkan, maddeye geçmeden önce, kötü emsal olmasın diye…
Biraz önce Sayın Hüseyin Üzülmez Bey’e çok ağır ithamlarda bulunuldu, söz
istedi ama siz vermediniz. Yani yarın öbür gün bize de yapılsa bize de
vermeyeceksiniz. Kötü emsal olmaz Sayın Başkan.
BAŞKAN – Lütfen,
Sayın Tanal, sorunuzu sordunuz, böyle bir usul yok.
İki adet aynı
mahiyette önerge vardır, okutup işleme alıyorum: 
Türkiye Büyük Millet Meclisi Başkanlığına
Görüşülmekte
olan 639 sıra sayılı Kanun Tasarısının 20’inci maddesinden sonra gelmek üzere
ihdas edilmesi teklif edilen yeni 21. maddesinin aşağıdaki şekilde
değiştirilmesini arz ve teklif ederiz. 
 İlhan Demiröz Müslim
Sarı Rahmi Aşkın Türeli
 Bursa  İstanbul İzmir
 Mahmut Tanal  Musa
Çam İzzet Çetin
 İstanbul İzmir Ankara
MADDE-21:
6356 sayılı Kanunun 41’inci maddesinin birinci fıkrasındaki “Kurulu bulunduğu
işkolunda çalışan işçilerin en az yüzde 3 üyesi bulunması şartıyla” ifadesi
madde metninden çıkarılmıştır. 
Aynı
mahiyetteki diğer önergenin imza sahipleri: 
 Faruk Bal Ali
Öz Yusuf Halaçoğlu
 Konya  Mersin Kayseri
 Mehmet Erdoğan Seyfettin
Yılmaz
 Muğla Adana

BAŞKAN
– Aynı mahiyetteki önergelere Komisyon katılıyor mu?
PLAN
VE BÜTÇE KOMİSYONU SÖZCÜSÜ ABDULLAH NEJAT KOÇER (Gaziantep) – Katılamıyoruz
Sayın Başkan. 
BAŞKAN
– Hükûmet katılıyor mu?
ÇALIŞMA
VE SOSYAL GÜVENLİK BAKANI FARUK ÇELİK (Şanlıurfa) – Katılamıyoruz. 
BAŞKAN
– Önergeler üzerinde söz isteyen Faruk Bal, Konya Milletvekili. 
Buyurun
Sayın Bal. (MHP sıralarından alkışlar)
FARUK
BAL (Konya) – Sayın Başkan, değerli milletvekilleri; Milliyetçi Hareket Partisi
olarak, iş hayatının düzenlenmesi, işçi sağlığının, iş güvenliğinin sağlanması,
iş yerinde kaliteli ve verimli üretim yapılmasına ilişkin hükümleri
desteklediğimizi ifade etmiştik. Ancak, bu madde içerisinde, bu tasarı
içerisinde zerzevat maddeler var demiştik. O maddelerden bir tanesini daha
önceki konuşmalarımda ifade ettim; bu, Seydişehir Alüminyum fabrikasıyla
ilgiliydi ve han-ı yağmadan beslenenlerin nasıl AKP Grubu tarafından ve
Hükûmeti tarafından tüyü bitmedik yetim hakkına el atılarak milletin malının
han-ı yağmalarda peşkeş çekildiğini ifade etmiştik. Bu durum yargıda tespit
edilmiş olmasına rağmen, Danıştay, Yargıtay ve Anayasa Mahkemeleri kesinleşmiş
kararlarıyla bunun yolsuzluk olduğunu tespit etmiş olmalarına rağmen, bu
tasarıyla mahkeme kararlarının ortadan kaldırılarak sizlerin vicdani
kararlarınız yerine, alınan talimatlarla bunlara çekilmiş olan peşkeşleri
kanunla aklayacak bir hâle getireceğinizi ifade etmiştim. 
Şimdi, bir başka
zerzevat maddeden bahsetmek istiyorum. Değerli milletvekilleri, o da, bundan
beş ay önce, avukatların müvekkilleriyle ilgili olmak üzere haklarında yapılan
soruşturmalarda delilleri görerek, inceleyerek savunmalarını yapabilmelerine
imkân sağlayan bir kanun çıkarmıştık. Bu kanunda daha önce avukatların
müvekkillerinin savunma hakkını yerine getirmelerini engelleyecek şekilde
gizlilik kararlarının bulunduğunu ve o gizlilik kararları çerçevesi içerisinde
de adil yargılanma hakkının engellendiğini ifade etmiştik. Hep beraber bunun
Avrupa İnsan Hakları Sözleşmesi’ne, Anayasa’ya ve evrensel hukuka aykırı
olduğunu düşündük ve avukatların delillere ulaşabilme, elde edilmiş olan delilleri
inceleyebilme ve savunmalarını buna göre yapabilme imkânını sağlamıştık. 
Şimdi, bu tasarı içerisinde bir
madde daha vardır ki orada avukatların bu delillere ulaşabilmeleri,
inceleyebilmeleri kısıtlanmaktadır yani geriye dönülmektedir. Beş ay önce böyle
bir adli soruna çözüm bulma iradesini ortaya koyan Türkiye Büyük Millet Meclisi
ve o Meclisin iradesi, şimdi AKP’nin ihtiyaç duyduğu bilinmez bir nedenden
dolayı tam tersine çevrilerek adli yargılanma sürecini etkileyecek şekilde,
savunma hakkını engelleyecek şekilde, avukatların delil inceleme, dosya
inceleme hakkını ortadan kaldırmaktadır. Buna niye ihtiyaç duyulmuştur? Mesele
açıktır ve gayet de basittir. Beş ay önce yapılmış olan soruşturmalarda, sizin
“paralel yapı” diye ilan etmiş olduğunuz adli evraklar içerisindeki birtakım
bilgilere siz ulaşamıyordunuz, ulaşabilmek için bu evrensel hukuku hukukumuza
taşımak gibi bir niyetinizi ortaya koydunuz ve herkes buna müspet bir şekilde
baktı ve netice itibarıyla o delillere ulaşabilme imkânını elde ettiniz. Peki,
şimdi niye engelliyorsunuz? Şimdi devir değişti, “paralel yapı” dediğiniz
grupla mücadelenizde bu defa siz aynı yoldan yürüyorsunuz yani eleştirdiğiniz,
yanlış gördüğünüz hususu siz yargı içerisinde yürütmeye çalışıyorsunuz, o
yanlışı siz tekrar ediyorsunuz Hükûmet olarak ve bunun sanığı durumu olan
kişilerin de elde etmiş olduğunuz delillere ulaşmasını engellemek için bu
tasarıyı getiriyorsunuz. 
Değerli arkadaşlar, adalet herkes
içindir, dün öyle bugün böyle olmaz. Dün filanca grup, feşmekanca grup, bundan
mağdur oluyordu, bugün siz mağdur oluyorsunuz veya yarın bir başkası mağdur
olacaktır. Dolayısıyla, bu evrensel değeri, insanlığın ulaşmakta büyük
mücadeleler vermiş olduğu “hakkaniyet, adalet” dediğimiz ölçüleri bertaraf
ederek tekrar eskiye dönmek “yeni Türkiye'nin”, sizin ifadenizle, harcı
olmamalı, evrensel değerlerden vazgeçilmemeli…
(Mikrofon otomatik cihaz
tarafından kapatıldı) 
FARUK BAL (Devamla) – …ve bu
zerzevat madde böyle mübarek bir günde Türkiye Büyük Millet Meclisinden
geçmemelidir diyorum.
Teşekkür ediyorum. (MHP
sıralarından alkışlar)
BAŞKAN – Teşekkür ediyorum.
Aynı mahiyetteki önergeler
üzerinde söz isteyen Musa Çam, İzmir Milletvekili.
Buyurun Sayın Çam. (CHP
sıralarından alkışlar)
MUSA ÇAM (İzmir) – Sayın Başkan,
Türkiye Büyük Millet Meclisinin saygıdeğer üyeleri; hepinizi saygıyla
selamlıyorum. 
Biraz önce Sayın Bakanı burada
dinledik. Şu anda salonda Sayın Bakanla konuşmak üzere olan HAK-İŞ Sendikasının
eski Genel Başkanı Sayın Salim Uslu, yine HAK-İŞ Sendikasının eski Genel
Sekreteri Hüseyin Tanrıverdi, yine TÜRK-İŞ’e bağlı eski HARB-İŞ sendikasının
Genel Başkanı İzzet Çetin, DİSK’in eski Genel Başkanı Sayın Süleyman Çelebi ve
DİSK’in Eski Genel Sekreteri Musa Çam olarak önemli bir konuda değerlendirme
yapıyoruz. Burada işçi kökenli 5 sendikacı var, kamu çalışanlarından gelen
sendika kökenli arkadaşlar da vardır.
12 Eylülün
getirmiş olduğu önemli bir yasaktır arkadaşlar bu yasak. Siz “12 Eylülle
hesaplaşacağız, 12 Eylülün getirmiş olduğu yasakları, engelleri, antidemokratik
uygulamaları kaldıracağız.” diyorsunuz, bununla da övünüyorsunuz ve bunun için
de 12 Eylül 2010 yılında da referanduma gittiniz, yüzde 58 oy aldınız ve şöyle
bir kitapçık da çıkardınız, bu kitapçık sizin kitapçığınız ve bu kitapçığı
Türkiye çapında dağıttınız ve yüzde 58 oy aldınız. Bunun bir bölümünde şöyle
diyor: “Anayasa değişikliği paketiyle ilgili referanduma ‘evet’ demek için 40
neden.” ve bu 40 nedenlerden 4 tanesini sizlere okumak istiyorum arkadaşlar.
Bunlardan bir tanesi 27’nci maddede “Aynı iş kolunda birden fazla sendikaya üye
olma imkânına ‘evet’ demektir.” diyorsunuz Sayın Bakan. Ya, bırakın birden
fazla sendikaya üye olmayı, bir tanesine bile zor oluyor insanlar çünkü yetki
alamıyor sendikalar.
İkincisi: “Grev
hakkının önündeki engellerin ortadan kaldırılmasına ‘evet’ demektir.”
diyorsunuz. Daha geçtiğimiz günlerde KRİSTAL-İŞ Sendikasının, Anayasa’ya aykırı
bir şekilde, grevini ertelediniz arkadaşlar, grevini ertelediniz.
Yine, üçüncü bir
madde: “12 Eylül darbe Anayasası’nın kısmen de olsa değişmesine ‘evet’
demektir.” diyorsunuz. Böyle bir şey söz konusu değil.
“İnsanları ekmek
ile özgürlük arasında tercihe zorlayan anlayışa son vermeye ‘evet’ demektir.”
diyorsunuz. Bununla beraber de yüzde 58 oy aldınız. Ama gereğini yapmıyorsunuz.
Vermiş olduğunuz sözlerin hiçbirisine uymuyorsunuz arkadaşlar.
Şimdi, bu baraj
sisteminin kaldırılması gerekiyor. Türkiye Cumhuriyeti devletinin altına imza
atmış olduğu 87 no.lu Sözleşme var fakat 87 no.lu Sözleşme’ye uymuyorsunuz.
Burada bu barajın kaldırılması gerekiyor. 98 var, 98’e uymuyorsunuz. 
Sayın Bakan,
dinliyor musunuz? Son olarak da, revize edilmiş, gözden geçirilmiş Avrupa
Sosyal Şartı’nın 5’inci maddesine, örgütlenme özgürlüğü hakkına çekincenizi
devam ettiriyorsunuz ve bu çekincenin kaldırılması gerekiyor.
Şimdi, siz
burada diyorsunuz ki: “Ya, biz sendikalarla, sosyal taraflarla, emek
örgütleriyle görüşüyoruz. Bir noktaya, yüzde 1’e getirmeye çalışıyoruz.”
Arkadaşlar, yüzde 1 de sonunda bir antidemokratik uygulamadır, bir barajdır.
Şimdi, ölümü gösterip, insanları sıtmaya razı edip… Yani yüzde 3’ü
gösteriyorsunuz, yüzde 1’e razı ol diyorsunuz. Olmaz arkadaşlar. Bu, insan
haklarına aykırıdır, örgütlenme özgürlüğüne aykırıdır. Bunun böyle olmaması
gerekiyor. Türkiye Cumhuriyeti devletinin altına imza atmış olduğu ILO
sözleşmelerinin gereğini yerine getirmesi gerekiyor.
Sayın Büyükelçi
burada mı? Sayın Büyükelçim, 2013 yılı İlerleme Raporu’ndan iki satır okumak
istiyorum: “Toplu iş sözleşmesi yapılması için gereken yüksek ve kümülatif
eşiklerden ötürü çok az sayıda işçi toplu iş sözleşmelerinden faydalanabilmekte
ve grevler dâhil olmak üzere toplu eylemlerde bulunabilmektedir.”
İlerleme
Raporu’nda Türkiye, yine, çekinceli ülkeler kategorisine giriyor ve Türkiye’de
sendikal hak ve özgürlüklerin tam olarak kullanılmadığı, yeteri kadar sendikal
örgütlenmesini gerçekleştiremediği, toplu sözleşmeyi bağıtlayamadığıyla ilgili
geçtiğimiz 2013 yılı Ekim ayında İlerleme Raporu’na tekrar girmiştir. Her yıl
haziran ayında Cenevre’de yapılan görüşmelerde Türkiye yine ILO sözleşmelerine
uymadığı için yasaklar içerisinde. Böyle bir şey söz konusu değildir. Bunun
sıfır olması gerekiyor. Bizim verdiğimiz önergede sıfırdır, sıfır barajdır.
Bunun yapılması gerekiyor. 
Ama biz 12
Eylülün getirmiş olduğu siyasi partilerdeki yüzde 10 barajının kaldırılmasını
istiyoruz diyoruz, siz diyorsunuz ki: “Ya, yüzde 10 seçim barajını biz
getirmedik.” E ondan da faydalanıyorsunuz, yüzde 49 oy alıyorsunuz, yüzde 65
milletvekili çıkartıyorsunuz, onu değiştirmiyorsunuz. Sendikal hak ve özgürlüğün
önündeki engelleri, yasakları kaldırmıyorsunuz ve dolayısıyla diyorsunuz ki:
“Biz Türkiye'nin en demokratik partisiyiz.” Hayır, değilsiniz arkadaşlar. 
Türkiye’de
öncelikle yapılması gereken, Siyasi Partiler Kanunu’nun değiştirilmesi, seçim
barajının indirilmesi ve sendikaların önündeki engellerin, yasakların
kaldırılması ve sıfır barajın olmasıdır. Sıfır barajın olması ILO
sözleşmelerine uygun bir sözleşmedir ve bununla ilgili önerge getirdik. Sizden
bu konuda destek istiyoruz ve oy istiyoruz arkadaşlar. 
Hepinizi
saygıyla selamlıyorum. (CHP sıralarından alkışlar)
BAŞKAN – Evet,
teşekkür ediyorum.
Aynı mahiyetteki
önergeleri oylarınıza sunuyorum…
ÖZGÜR ÖZEL
(Manisa) – Sayın Başkan, karar yeter sayısı...
BAŞKAN – Karar
yeter sayısı arayacağım.
Kabul edenler…
Kabul etmeyenler… (AK PARTİ sıralarından “Var, var” sesleri)
Elektronik
cihazla oylama yapacağız.
Bir dakika süre
veriyorum.
(Elektronik
cihazla oylama yapıldı) 
BAŞKAN – Sayın
milletvekilleri, karar yeter sayısı vardır, önergeler kabul edilmemiştir.
Şimdi maddeyi
oylarınıza sunuyorum: Kabul edenler… Kabul etmeyenler… Madde kabul edilmiştir.
Böylece tasarıya
21’inci madde olarak yeni bir madde ihdas edilmiştir.
Herhangi bir
karışıklığa mahal vermemek için mevcut sıra sayısı metni üzerinden görüşmelere
devam edeceğiz. Kanunun yazımı esnasında madde numaraları teselsül
ettirilecektir.
Tasarının mevcut
21’inci maddesi üzerinde dört önerge vardır, okutuyorum:
Türkiye Büyük Millet Meclisi Başkanlığına
Görüşülmekte
olan 639 sayılı sıra sayılı Kanun Tasarısının 21 inci maddesindeki "en az
yüzde üç üye şartı," ibaresinin "en az yüzde bir üye şartı,"
olarak, "bağlı işçi sendikaları için yüzde bir" ibaresinin ise
"üye olmayan işçi sendikaları için yüzde üç" olarak değiştirilmesini
arz ve teklif ederim.
 Nurettin Canikli Osman
Aşkın Bak İdris Şahin
 Giresun İstanbul Çankırı
 Salim Uslu Mehmet
Doğan Kubat Recep Özel
 Çorum İstanbul Isparta
 Hakan Çavuşoğlu Hilmi
Bilgin Yusuf Başer
 Bursa Sivas Yozgat
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 6356 sayılı Kanuna ek madde eklemeyi
öngören 21'inci maddesinde geçen "yüzde bir" ibaresinin, "binde
beş” şeklinde değiştirilmesini arz ve teklif ederiz.
 İdris Baluken Pervin
Buldan Hasip Kaplan
 Bingöl Iğdır Şırnak
 Selma Irmak Erol
Dora
 Şırnak Mardin
Türkiye Büyük Millet Meclisi Başkanlığına
Görüşülmekte olan 639 Sıra Sayılı İş Kanunu ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Tasarısı ile Ankara Milletvekili İzzet Çetin ve 13 Milletvekilinin; Ankara
Milletvekili İzzet Çetin'in; İstanbul Milletvekili Ferit Mevlüt Aslanoğlu’nun;
Yozgat Milletvekili Sadir Durmaz ve Milliyetçi Hareket Partisi Grup
Başkanvekili İzmir Milletvekili Oktay Vural'ın; İstanbul Milletvekili Abdullah
Levent Tüzel'in; Bingöl Milletvekili İdris Baluken'in; Bursa Milletvekili Sena
Kaleli ve 5 Milletvekilinin; Ankara Milletvekili İzzet Çetin'in; Tekirdağ
Milletvekili Candan Yüceer ve 3 Milletvekilinin; Kahramanmaraş Milletvekili
Mesut Dedeoğlu ile Milliyetçi Hareket Partisi Grup Başkanvekili İzmir
Milletvekili Oktay Vural'ın; Kırklareli Milletvekili Mehmet Siyam Kesimoğlu ve
4 Milletvekilinin; Mersin Milletvekili Aytuğ Atıcı'nın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Adana Milletvekili Turgay Develi'nin; İzmir Milletvekili Musa
Çam'ın; Bartın Milletvekili Muhammet Rıza Yalçınkaya'nın; İstanbul
Milletvekilleri Mahmut Tanal ve Binnaz Toprak’ın; İstanbul Milletvekili Mahmut
Tanal'ın; İstanbul Milletvekilleri Mahmut Tanal ve Gürsel Tekin'in; İstanbul
Milletvekili Celal Dinçer'in; Manisa Milletvekili Erkan Akçay'ın; Konya
Milletvekili Mustafa Kalaycı ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Muğla Milletvekili Nurettin Demir'in; Ankara
Milletvekili Levent Gök'ün; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
İstanbul Milletvekili Ali Özgündüz'ün; Tekirdağ Milletvekili Bülent Belen ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; Hatay Milletvekili Mevlüt Dudu'nun; Ankara Milletvekili Levent
Gök'ün; Ankara Milletvekili Levent Gök'ün; Kahramanmaraş Milletvekili Mesut
Dedeoğlu ve Milliyetçi Hareket Partisi Grup Başkanvekili Mersin Milletvekili
Mehmet Şandır ve 1 Milletvekilinin; Mersin Milletvekili Ali Öz ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 1
Milletvekilinin; Balıkesir Milletvekili Ayşe Nedret Akova'nın; Mersin Milletvekili
Ali Öz ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Durmuşali Torlak ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; İzmir Milletvekili Musa Çam'ın; Hatay Milletvekili Adnan Şefik
Çirkin 'in; Manisa Milletvekili Sakine Öz'ün; Diyarbakır Milletvekili Emine
Ayna'nın; İstanbul Milletvekilleri Gürsel Tekin ve Mahmut Tanal'ın; İstanbul
Milletvekili Abdullah Levent Tüzel'in; Kocaeli Milletvekili Haydar Akar'ın;
Cumhuriyet Halk Partisi Grup Başkanvekili İstanbul Milletvekili Mehmet Akif
Hamzaçebi ve İstanbul Milletvekili Ferit Mevlüt Aslanoğlu'nun; İzmir
Milletvekili Rahmi Aşkın Türeli'nin; Manisa Milletvekili Özgür Özel'in; İzmir
Milletvekili Rahmi Aşkın Türeli'nin Kanun Teklifleri ile; Benzer Mahiyetteki
Kanun Teklifleri ve Plan ve Bütçe Komisyonu Raporunun 21. maddesinin aşağıdaki
şekilde değiştirilmesini arz ve teklif ederiz.
Rahmi Aşkın
Türeli Mahmut Tanal İzzet Çetin
 İzmir İstanbul Ankara
 Musa Çam  Müslim
Sarı
 İzmir 
İstanbul
Madde 21- 6356
sayılı Kanunu aşağıdaki ek madde eklenmiştir.
"Ek Madde 1-41 inci maddenin birinci ve
beşinci fıkraları ile 43 üncü maddenin ikinci ve dördüncü fıkralarında yer alan
kurulu bulunduğu işkolunda en az yüzde üç üye şartı, işçi sendikaları için
binde beş olarak uygulanır.
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 1
Milletvekilinin; İstanbul Milletvekili Atila Kaya ve Milliyetçi Hareket Partisi
Grup Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Osmaniye Milletvekili
Hasan Hüseyin Türkoğlu ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 3 Milletvekilinin; Kastamonu Milletvekili Emin
Çınar ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kastamonu Milletvekili Emin Çınar ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Mersin Milletvekili Mehmet Şandır ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Kütahya Milletvekili Alim Işık ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Balıkesir Milletvekili Ahmet Duran Bulut ve
Milliyetçi Hareket Partisi Grup Başkanvekili Kayseri Milletvekili Yusuf
Halaçoğlu ile 20 Milletvekilinin; Samsun Milletvekili Cemalettin Şimşek'in;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Manisa Milletvekili Erkan Akçay ve Milliyetçi Hareket Partisi
Grup Başkanvekili İzmir Milletvekili Oktay Vural'ın Benzer Mahiyetteki Kanun
Teklifleri ve Plan ve Bütçe Komisyonu Raporu ile Türkiye Büyük Millet Meclisi
Başkanlığı ve Plan ve Bütçe Komisyonu Başkanlığı Tezkerelerinin 21’inci
maddesinin tasarı metninden çıkarılmasını arz ve teklif ederiz.
Erkan Akçay Mustafa
Kalaycı Alim Işık
 Manisa Konya Kütahya
Yusuf Halaçoğlu Mesut
Dedeoğlu Faruk Bal
 Kayseri Kahramanmaraş Konya
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ABDULLAH NEJAT KOÇER (Gaziantep) – Önerge sırasına göre son
önergeye katılmıyoruz Sayın Başkan.
BAŞKAN – Hükûmet
katılıyor mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Katılamıyoruz.
BAŞKAN – Önerge
üzerinde söz isteyen Faruk Bal, Konya Milletvekili.
Buyurun Sayın
Bal. (MHP sıralarından alkışlar)
FARUK BAL
(Konya) – Sayın Başkan, değerli milletvekilleri; Milliyetçi Hareket Partisi
olarak -tekrar ifade ediyorum- işçilerin hakkı, taşeronların hukukuyla ilgili
bu kanun tasarısındaki maddeleri destekliyoruz ancak “Bu kanun tasarısında
zerzevat maddeler var.” demiştik. Bunun iki tanesini sizlerle paylaşmıştım.
Bunlardan bir tanesi, özelleştirmeden yararlanılan 5 tane şirketle ilgili,
Anayasa'nın 138’inci maddesinin son fıkrasına aykırı olarak ortaya koymuş
olduğunuz, mahkeme kararlarının uygulanmayacağına, Anayasa Mahkemesinin,
Danıştayın ve Yargıtayın vermiş olduğu ve kesinleşmiş olduğu kararların
uygulanmamasına ilişkindir. O kararlar, haksız ve hukuksuz olarak, yolsuz
olarak milletin malının 5 şirkete peşkeş çekilmesiyle ilgili Anayasa Mahkemesi
kararlarının, Danıştay kararlarının, Yargıtay kararlarının uygulanmayacağına
ilişkin olarak bu Meclisten çıkacak irade sadece İslamiyet’te değil, bütün
dinlerin esas aldığı adalete ve hakkaniyete ulaşma hedefine aykırıdır. Keza,
evrensel insan değerlerinin ulaşmış olduğu adil bir şekilde insanları yönetme
ilkesine aykırıdır ve elimizdeki Anayasa’nın 138’inci maddesine aykırıdır. Bu
zerzevat maddelerden bir başkası ise kamu görevlilerine ilişkin olmak üzere yapılacak
olan soruşturmalarla ilgilidir ve bu tasarının 100’üncü maddesidir. 
Değerli
milletvekilleri, içinizde bunu okumamış olanlar vardır. Bu maddede 3 tane
önemli insanlık değeri, evrensel değer ortadan kaldırılmakta ve hatta, sadece
İslamiyet’in değil, bütün semavi dinlerin hedef aldığı hakkaniyet ve adalet
ilkesini ortadan kaldıran 3 tane temel yanlış vardır. Bunlardan bir tanesi,
mahkeme kararlarının uygulanması otuz günlük bir süreye tabi kılınmıştır, o
otuz günlük süre iki yıla çıkarılmaktadır. İki yıl içerisinde kim öle kim kala!
Nasreddin Hoca’nın hikâyesinde olduğu gibi, ölme eşeğim ölme sana yonca
biçeyim, ölme eşeğim ölme sana iki yıl sonra hakkını vereyim anlamını
taşımaktadır. 
İkinci yanlış ise değerli arkadaşlarım, görevden
alacağınız görevlilerin içine düştüğü hâl, telafisi güç ve imkânsız zararları
doğuran hâllerden sayılmaz. Meclis nasıl böyle bir karar verebilecek? Buna
karar verecek olan yargı. Siz hangi vicdanla, hangi izanla, mağdur olmuş olan
bir kamu görevlisinin içine düştüğü durumun kanunla telafisi güç olmayan bir
hâl olduğuna karar verebilirsiniz? Siz, şimdi, görevden alınacak olan kişilerin
içine düşebileceği psikolojik hâli, içine düşebileceği ailevi sorunları, sosyal
sorunları ve ekonomik sorunları bilebilecek durumda mısınız? Hayır, değil.
Dolayısıyla, bu yanlıştır. 
Üçüncüsü, daha vahimdir. Bu fıkranın üçüncü
cümlesinde yani biraz önce anlattığım iki temel konuda belirtilecek işlemlerle
ilgili kararların yerine getirilmemesi -dikkat buyurun- ceza soruşturması ve
kovuşturmasına konu teşkil edemez. Yani, astığım astık, kestiğim kestik; bunun
adalette, hukukta herhangi bir hesabı olmayacak. Bunun adı ne kardeşim? Bunun
adı diktatörlüktür. 
Değerli arkadaşlar, böyle bir anlayışı nasıl yüce
Meclis kabul edebilir? Böyle bir anlayışı nasıl millî iradenin tecelli etmiş
olduğu Mecliste ortaya koyabiliriz? Bu mübarek günde, uğranabilecek
haksızlıkların vereceğiniz oylarla paydaşı olabilecek, o haksızlıkları
yapanlarla aynı kefede tartışılabilecek bir hâle düşmeyeceğinizi ümit ediyor,
hepinize saygılar sunuyorum. (MHP sıralarından alkışlar) 
BAŞKAN – Teşekkür ediyorum. 
Önergeyi oylarınıza sunuyorum: Kabul edenler… Kabul
etmeyenler… Önerge kabul edilmemiştir. 
Diğer önergeyi okutuyorum: 
Türkiye Büyük
Millet Meclisi Başkanlığına
Görüşülmekte olan
639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlunun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris
Baluken'in; Bursa Milletvekili Sena Kaleli ve 5 Milletvekilinin; Ankara
Milletvekili İzzet Çetin'in; Tekirdağ Milletvekili Candan Yüceer ve 3
Milletvekilinin; Kahramanmaraş Milletvekili Mesut Dedeoğlu ile Milliyetçi
Hareket Partisi Grup Başkanvekili İzmir Milletvekili Oktay Vural'ın; Kırklareli
Milletvekili Mehmet Siyam Kesimoğlu ve 4 Milletvekilinin; Mersin Milletvekili
Aytuğ Atıcı'nın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Adana Milletvekili
Turgay Develi'nin; İzmir Milletvekili Musa Çam'ın; Bartın Milletvekili Muhammet
Rıza Yalçınkaya'nın; İstanbul Milletvekilleri Mahmut Tanal ve Binnaz Toprak’ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; Balıkesir Milletvekili Ayşe Nedret Akova'nın;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın; İstanbul Milletvekilleri Gürsel Tekin ve Mahmut Tanal'ın;
İstanbul Milletvekili Abdullah Levent Tüzel'in; Kocaeli Milletvekili Haydar
Akar'ın; Cumhuriyet Halk Partisi Grup Başkanvekili İstanbul Milletvekili Mehmet
Akif Hamzaçebi ve İstanbul Milletvekili Ferit Mevlüt Aslanoğlu'nun; İzmir
Milletvekili Rahmi Aşkın Türeli'nin; Manisa Milletvekili Özgür Özel'in; İzmir
Milletvekili Rahmi Aşkın Türeli'nin Kanun Teklifleri ile; Benzer Mahiyetteki
Kanun Teklifleri ve Plan ve Bütçe Komisyonu Raporunun 21. maddesinin aşağıdaki
şekilde değiştirilmesini arz ve teklif ederiz.
Mahmut Tanal (İstanbul) ve arkadaşları
MADDE 21- 6356
sayılı Kanuna aşağıdaki ek madde eklenmiştir.
"EK MADDE
1- 41 inci maddenin birinci ve beşinci fıkraları ile 43 üncü maddenin ikinci ve
dördüncü fıkralarında yer alan kurulu bulunduğu işkolunda en az yüzde üç üye
şartı, işçi sendikaları için binde beş olarak uygulanır.”
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ABDULLAH NEJAT KOÇER (Gaziantep) – Katılmıyoruz Sayın Başkan.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz.
BAŞKAN – Önerge
üzerinde söz isteyen İzzet Çetin, Ankara Milletvekili. 
Buyurun Sayın
Çetin. (CHP sıralarından alkışlar)
İZZET ÇETİN
(Ankara) – Sayın Başkan, değerli arkadaşlar; önergemiz üzerine söz aldım.
Hepinizi saygıyla selamlıyorum.
Değerli
arkadaşlar, biraz evvelki, bir önceki madde de, ihdas edilen madde de benzer
hükümler içeren bir maddeydi. Tabii, burada esas üzerinde durulması gereken
konu… Sayın Bakanımız ayrıldı buradan belki ama Bakanın yaklaşımı için söz
aldım esasında. “3 işçi konfederasyonuyla anlaştık, sosyal taraflarla bir araya
geldik ve biz o zaman Ekonomik ve Sosyal Konseye bağlı konfederasyonlara üye
sendikalar için iş kolu barajını -kademeli geçişi- yüzde 3’e bağladık. Onlara
sorsaydın.” dedi. Şimdi, ben olsam Sayın Bakanın yerinde, hiç tereddüt etmeden
“Bu hüküm Anayasa’ya aykırı.” derdim. 6356 sayılı Yasa Anayasa Mahkemesi
tarafından görüşüldüğünde göreceksiniz bu hüküm oradan geri gelecek. Şimdi
burada kaldırılıyor olması… 6356 sayılı Yasa’nın geçici 6’ncı maddesi
düzeltilmiş olsa belki Anayasa Mahkemesi de “Bu davaya esas olan maddedeki
düzeltme yapılmış.” deyip herhangi bir işlem yapmaya gerek duymayabilirdi. 
Değerli
arkadaşlar, sendikaları hakikaten önemsemek gerekir, sendikalar demokrasilerin
vazgeçilmez kurumları. Hatta sendikalar 20’nci yüzyılın dünya çapında en
başarılı örgütleri olarak tanımlandı Birleşmiş Milletler tarafından. Onun
başarısının altında yatan neden, gerçekten toplumsal duyarlılığı en üst düzeyde
olan kurumlardır sendikalar. Onun için örgütlü toplum demokrasiye en alışık, en
yatkın toplumdur. Bugün İskandinav ülkelerinin nüfusları 6-7 milyon olmasına
rağmen kendilerinin birden fazla derneğe üye olması, hemen hemen sendikalaşma
oranlarının yüzde 80’lere varmış olması nedeniyle hem demokrasileri hem
gelişmişlik düzeyleri en üst seviyede. Yakın tarihe bir baktığımız zaman,
İkinci Dünya Savaşı’ndan sonra sosyal Avrupa’nın kurulmasında sendikaların
üstlendiği rol asla reddedilemez. Bizim ülkemizde sendikalar 12 Eylülle
geriletilmeye başlandı, sizin döneminizde dip yaptı değerli arkadaşlar. Kenan
Evren döneminden sonra Özal hükûmetleri döneminde çıkarılan yasalarla, özellikle,
hatırlayacaksınız, Çalışanların Tasarrufa Teşvik Edilmesi Hakkında Kanun ve
konut edindirme kanunları 10’dan fazla işçi istihdam eden işletmelerde
uygulandığı için iş yerleri parçalandı, sendikal örgütlülük zayıfladı ve
giderek gerileyerek bugün işçi sendikaları açısından yüzde 6 seviyelerine kadar
geldi. Tabii, burada bir baktığınız zaman, sizin döneminizde çok hızlı
gerilemesinin nedeni, taşeronlaşmanın çok yaygınlaşması, özelleştirmenin hemen
hemen AKP’nin on iki yıllık iktidarları döneminde tavan yapmış olması,
özelleştirilen işletmelerin kiminde üretimin durması, kiminde istihdamın
azalmasıyla birlikte işçi sayılarının azalması, kamu hizmetlerindeki daralma
-Türkiye’de sendikal hareketin gerilemesinin bir başka nedeni kamu
hizmetlerindeki daralma- ve “atipik istihdam modelleri” dediğimiz esnek çalışma
modellerinin tamamının çalışma yaşamına AKP iktidarları döneminde dercedilmesi
ve yaptığınız yasaların hemen hemen tamamında emeğin dışlanmış olması bugün
gelinen noktanın asıl sebepleri. 
Memur sendikaları için de aynı şeyler geçerli.
Bakın, memur sendikaları için 100’üncü maddede görüşülecek konuyla ilgili bir
cümle söyleyeceğim. Kenan Evren döneminde, 23 Nisan 1981’de çıkartılan bir
kanun, memurları, herhangi bir şekilde haksızlığa uğramalarında açtıkları
davada bir ay içerisinde göreve iade ederken Kenan Evren’in düzenlettirdiği
yasa, sizin önergenizle yirmi dört ay sonra ancak “bir başka göreve, emsal bir
göreve” diyor. Yani, Kenan Evren dönemine biz “faşist yönetim dönemi” diyorsak
memurlar açısından sizinkisi 24 kat ağır bir dönemdir. Onun için, bu Ekonomik
ve Sosyal Konseye üyelik şartıyla yüzde 1’e inme konfederasyonlar, işçi
sendikaları, memur sendikaları ve işveren sendikalarıyla görüş oluşturulsa da
Bakanlık tek başına yapmış olsa da neticeyi değiştirmiyor; Anayasa’ya aykırıdır
ve düzeltilmesi gereklidir.
Teşekkür ediyorum. (CHP sıralarından alkışlar)
BAŞKAN – Teşekkür ediyorum.
Önergeyi oylarınıza sunuyorum: Kabul edenler… Kabul
etmeyenler… Önerge kabul edilmemiştir.
Sayın milletvekilleri, birleşime bir saat ara
veriyorum.
Kapanma Saati:
20.10
BEŞİNCİ OTURUM
Açılma Saati: 21.13
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Beşinci
Oturumunu açıyorum.
639 sıra sayılı
Kanun Tasarısı’nın görüşmelerine kaldığımız yerden devam edeceğiz. 
Komisyon ve
Hükûmet yerinde. 
21’inci madde
üzerindeki diğer önergeyi okutuyorum: 
Türkiye Büyük
Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 6356 sayılı Kanuna ek madde eklemeyi
öngören 21'inci maddesinde geçen "yüzde bir" ibaresinin, “yüzde beş”
şeklinde değiştirilmesini arz ve teklif ederiz.
İdris Baluken (Bingöl) ve arkadaşları
BAŞKAN – Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ÖZCAN ULUPINAR (Zonguldak) – Katılmıyoruz Sayın Başkan.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz Sayın Başkan.
BAŞKAN –
Gerekçeyi okutuyorum:
Gerekçe: 
6356 sayılı
yasada son yapılan değişiklik ile iş kollarının birleştirilmesi, birçok
sendikanın yetki hakkını kaybetmesine neden olmuştur. Değişiklik ile bu sorunun
giderilmesi amaçlanmıştır.
BAŞKAN –
Önergeyi oylarınıza sunuyorum: Kabul edenler... Kabul etmeyenler... Önerge
kabul edilmemiştir.
Diğer önergeyi
okutuyorum:
 Türkiye
Büyük Millet Meclisi Başkanlığına 
Görüşülmekte
olan 639 sıra sayılı Kanun Tasarısının 21 inci maddesindeki "en az yüzde
üç üye şartı," ibaresinin "en az yüzde bir üye şartı," olarak,
"bağlı işçi sendikaları için yüzde bir" ibaresinin ise "üye
olmayan işçi sendikaları için yüzde üç" olarak değiştirilmesini arz ve
teklif ederim.
Nurettin Canikli (Giresun) ve arkadaşları
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ÖZCAN ULUPINAR (Zonguldak) – Takdire bırakıyoruz.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılıyoruz Sayın Başkan.
BAŞKAN - Gerekçeyi
okutuyorum:
Gerekçe:
6356 sayılı
Sendikalar ve Toplu İş Sözleşmesi Kanununun 41 inci ve 43 üncü maddelerinde yer
alan yüzde bir işkolu barajının Ekonomik ve Sosyal Konsey üyesi işçi
konfederasyonlarına üye olmayan işçi sendikaları için yüzde üç olması
amaçlanmıştır.
BAŞKAN –
Önergeyi oylarınıza sunuyorum: Kabul edenler... Kabul etmeyenler... Önerge
kabul edilmiştir.
Kabul edilen
önerge doğrultusunda maddeyi oylarınıza sunuyorum: Kabul edenler... Kabul
etmeyenler... Madde kabul edilmiştir.
22’nci madde
üzerinde üç adet önerge vardır, okutuyorum:
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 27/2/2003 tarihli ve 4817 sayılı
Yabancıların Çalışma İzinleri Hakkında Kanunun 6 ncı maddesinde değişiklik
öngören 22'inci maddesinde geçen "sekiz yıl" ibaresinin "beş
yıl" olarak değiştirilmesini arz ve teklif ederiz.
 İdris Baluken Pervin
Buldan Hasip Kaplan
 Bingöl Iğdır Şırnak
 Erol Dora İbrahim
Ayhan
 Mardin Şanlıurfa
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İstanbul Milletvekili Atila Kaya ve Milliyetçi Hareket
Partisi Grup Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Osmaniye
Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Samsun
Milletvekili Cemalettin Şimşek'in; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Manisa Milletvekili Erkan Akçay
ve Milliyetçi Hareket Partisi Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerinin 22’nci maddesinde yer alan "en az sekiz
yıl" ibarelerinin "en az on yıl" şeklinde değiştirilmesini arz
ve teklif ederiz.
 Erkan Akçay Mustafa
Kalaycı Yusuf Halaçoğlu
 Manisa Konya Kayseri
 Alim Işık Mesut
Dedeoğlu Cemalettin Şimşek
 Kütahya Kahramanmaraş Samsun
Türkiye Büyük Millet Meclisi Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlu'nun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris
Baluken'in; Bursa Milletvekili Sena Kaleli ve 5 Milletvekilinin; Ankara
Milletvekili İzzet Çetin'in; Tekirdağ Milletvekili Candan Yüceer ve 3
Milletvekilinin; Kahramanmaraş Milletvekili Mesut Dedeoğlu ile Milliyetçi
Hareket Partisi Grup Başkanvekili İzmir Milletvekili Oktay Vural'ın; Kırklareli
Milletvekili Mehmet Siyam Kesimoğlu ve 4 Milletvekilinin; Mersin Milletvekili
Aytuğ Atıcı'nın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Adana Milletvekili
Turgay Develi'nin; İzmir Milletvekili Musa Çam'ın; Bartın Milletvekili Muhammet
Rıza Yalçınkaya'nın; İstanbul Milletvekilleri Mahmut Tanal ve Binnaz Toprak’ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Ankara Milletvekili İzzet Çetin'in; İstanbul
Milletvekilleri Aydın Ağan Ayaydın ve Ercan Cengiz'in; Kars Milletvekili
Mülkiye Birtane'nin; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Ankara Milletvekili İzzet Çetin'in; Zonguldak Milletvekili Ali İhsan
Köktürk'ün; İstanbul Milletvekili Mustafa Sezgin Tanrıkulu'nun; İstanbul
Milletvekili Mahmut Tanal'ın; İstanbul Milletvekili Mahmut Tanal'ın; İstanbul
Milletvekili Atila Kaya ve Milliyetçi Hareket Partisi Grup Başkanvekili İzmir
Milletvekili Oktay Vural ile 2 Milletvekilinin; Barış ve Demokrasi Partisi Grup
Başkanvekili Iğdır Milletvekili Pervin Buldan'ın; Burdur Milletvekili Ramazan
Kerim Özkan'ın; Hatay Milletvekili Mevlüt Dudu'nun; Hatay Milletvekili Mevlüt
Dudu'nun Kanun Teklifi ile Benzer Mahiyetteki Kanun Teklifleri ve Plan ve Bütçe
Komisyonu Raporunun 22. maddesinin aşağıdaki şekilde değiştirilmesini arz ve
teklif ederiz.
 Mehmet Haberal Rahmi
Aşkın Türeli Vahap Seçer
 Zonguldak İzmir Mersin
 Bülent Kuşoğlu Musa
Çam İzzet Çetin
 Ankara İzmir Ankara
 Süleyman Çelebi Ali
İhsan Köktürk Muhammet Rıza Yalçınkaya
 İstanbul Zonguldak Bartın
 Hasan Ören Sakine
Öz Özgür Özel
 Manisa Manisa Manisa
"MADDE 22-
27/2/2003 tarihli ve 4817 sayılı Yabancıların Çalışma İzinleri Hakkında Kanunun
6 ncı maddesi aşağıdaki şekilde değiştirilmiştir.
"MADDE 6-
Türkiye'nin taraf olduğu ikili ya da çok taraflı sözleşmelerde aksi öngörülmedikçe
ve 11/4/2014 tarihinden önce süresiz çalışma izni verilmiş olan yabancıların
hakları saklı kalmak kaydıyla; 4/4/2013 tarihli ve 6458 sayılı Yabancılar ve
Uluslararası Koruma Kanunu uyarınca uzun dönem ikamet iznine sahip olanlar veya
Türkiye'de kesintisiz en az on yıl ikamet izni ile kalmış olan veya en az on
yıl kanuni çalışması olan yabancılara, süresiz çalışma izni verilebilir.
Süresiz çalışma izni verilen yabancılar, 6458 sayılı Kanunun 44 üncü maddesinde
belirtilen uzun dönem ikamet izninin sağladığı haklardan yararlanırlar. Süresiz
çalışma izni yabancının veya işvereninin talebiyle ya da 6458 sayılı Kanunun 45
inci maddesinde sayılan uzun dönem ikamet izninin iptalini gerektiren hallerde
iptal edilir. Çalışma izni verilen yabancıların Türkiye'ye girişleri,
Türkiye'de kalışları ve Türkiye'den çıkışlarına ilişkin kayıtlar İçişleri
Bakanlığı tarafından Bakanlığa bildirilir."
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ÖZCAN ULUPINAR (Zonguldak) – Katılmıyoruz Sayın Başkanım.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz Sayın Başkan.
BAŞKAN – Önerge
üzerinde söz isteyen Vahap Seçer, Mersin Milletvekili.
Buyurun Sayın
Seçer. (CHP sıralarından alkışlar)
VAHAP SEÇER
(Mersin) – Sayın Başkan, sayın milletvekilleri; hepinizi saygıyla selamlıyorum.
22’nci maddede verdiğimiz önerge hakkında söz aldım.
Önergenin
içeriğine girmeden, gündeme ilişkin bazı görüşlerimi aktarmak istiyorum.
Gerçekten hepimizi derinden üzen, İsrail’in Filistin halkına karşı yaptığı bir
devlet terörü var. Buna karşı, elbette Parlamentonun ortaya koyduğu tavır
doğrudur. Parlamentoda grubu bulunan 4 siyasi parti de ortak bir bildiri
yayımladı. Gayet güzel, hoş ama Parlamentoda görev yapan milletvekilleri olarak
da şunu bilmek isteriz: Acaba Hükûmet bu konuda somut ne gibi adımlar atıyor,
bu konuda ne gibi politikalar ortaya koyacak? Bunu milletvekilleri olarak
bilmek isteriz.
Şimdi, bizim bir Dışişleri Bakanımız var, ben
ortalıkta göremiyorum, ara sıra televizyonlarda görüyorum; siz görüyor musunuz,
bilmiyorum. Son, özellikle Musul’da Konsolosluğumuzun işgal edilmesi,
Konsolosluk çalışanlarının rehin alınmasından sonra o bölgede bir dizi olaylar
meydana geldi. O günlerde Sayın Canikli de söz verdi, burada çıktı, kürsüden,
bizim itirazlarımıza cevaben dedi ki: “Bugün akşama kadar gelmez ise yarın
Sayın Davutoğlu gelecek Parlamentoya, bu konuda bilgi verecek.” Şimdi,
üzerinden kırk gün geçti yaklaşık olarak, Sayın Davutoğlu yok. Bir kere, bunu
AKP, CHP, MHP ya da Halkların Demokratik Partisi ayrımı yapmadan bir
sorgulamamız lazım. Siz bu Bakana, Sayın Bakana sormuyor musunuz? “Arkadaş, sen
nerelerdesin? Biz iktidar milletvekilleriyiz, bize soruyorlar ‘Orta Doğu
politikalarımız konusunda Hükûmetiniz ne düşünür?’” Dün burada tartışmalar
oldu, Sayın Bolu Milletvekilimiz, Tanju kardeşimiz buna yönelik burada birkaç
görüşünü dile getirdi, hemen Sayın Canikli tekrar çıktı kürsüye -Allah var, ben
de bir şeyler diyecek zannettim- dedi ki: “Gidin, bir anket yapın, PR anketi;
Filistin’de Sayın Erdoğan çıkar.” Orada herkes işi gücü bırakmış, çoluk çocuk
Sayın Erdoğan’ın posterleriyle sokaklarda geziyor. Arkadaşlar, yapmayın,
sizleri biraz ciddiyete davet ediyorum.
Bakın, şimdi, kırk gündür orada Başkonsoloslukta
çalışan görevlilerimiz rehin alınmış; orası Türkiye toprağı, işgal edilmiş.
Bugün yine haberlerde vardı, IŞİD orayı karargâh olarak kullanıyor. Yani
Türkiye'nin toprağı işgal edilmiş; adam gelmiş, oturmuş, el koymuş. Bana söyler
misiniz, bir yetkiliniz, Sayın Başbakan, IŞİD’e ilişkin çıkıp “Yahu bunlar
terör örgütüdür, bunlar bizim Konsolosluğumuzu işgal etmiştir. Telin ediyorum,
lanetliyorum…” İçten, samimi bir ifade duyan var mı? Yok, ben duymadım.
MUSA ÇAM (İzmir) – Duymadık.
VAHAP SEÇER (Devamla) - Şimdi, yüz yıl öncesine kadar
aynı imparatorluğun tebaası olduğumuz. Filistin Osmanlı topraklarındaydı; orada
dindaşlarımız var, orada soydaşlarımız var. Kültürel birliğimiz olan, tarihî
birikimimiz, birliğimiz olan insanlar katlediliyor. Yüz yıllık bir süreç, âdeta
bir soykırım uygulanıyor. Buna yönelik hamasi nutuklar dışında, Allah aşkına,
Hükûmetin buralara çıkıp milletvekillerine “Şu, şu, şu konuda şunları
yapacağız, şöyle tedbirler alacağız.” dediğini duydunuz mu? “Efendim, İsrail’le
diplomatik ilişkilerimizi en asgari seviyeye çektik.” İsrail Dışişleri Bakanı
talimat veriyor Türkiye’deki misyon görevlilerine, Büyükelçilik çalışanlarına
“Ailelerinizle beraber Türkiye’yi terk edin.” diye ama Hükûmet yetkilileri
“Hayır, biz ilişkileri en asgari seviyeye çektik.” diyor. 
Bakın, orada
Irak, orada Suriye, orada Mısır, hatta orada İran... Bugün ağababaların
projeksiyonuyla iş birliği yapmasaydınız, o insanların elini
zayıflatmasaydınız, Irak, Suriye, İran, bu ülkeler eğer eski durumunda olsaydı
İsrail bu kadar rahat hareket etmezdi. Şu anda, İsrail -tırnak içerisinde
söylüyorum- tabiri caizse, köpeksiz köyde değneksiz dolaşıyor. Bunun müsebbibi
eğer Amerika’ysa, bunun müsebbibi eğer İngiltere’yse, bunun müsebbibi de sizin
Hükûmetinizdir, siz bu işin ortağısınız, kusura bakmayın.
Hepinize
saygılar sunuyorum. (CHP sıralarından alkışlar)
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler…
ALİ UZUNIRMAK
(Aydın) – Karar yeter sayısı…
BAŞKAN – Karar
yeter sayısı arayacağım. 
Kabul
etmeyenler… Karar yeter sayısı yoktur.
Birleşime beş
dakika ara veriyorum.
Kapanma Saati: 21.28 
ALTINCI OTURUM
Açılma Saati: 21.38
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Altıncı
Oturumunu açıyorum. 
22’nci madde
üzerinde Mersin Milletvekili Vahap Seçer ve arkadaşlarının önergesinin
oylanmasında karar yeter sayısı bulunamamıştı. Şimdi önergeyi tekrar oylarınıza
sunacağım ve karar yeter sayısı arayacağım. 
Kabul edenler…
Kabul etmeyenler… Karar yeter sayısı vardır, önerge kabul edilmemiştir. 
639 sıra sayılı
Kanun Tasarısı’nın görüşmelerine devam ediyoruz. 
Komisyon ve
Hükûmet yerinde. 
Diğer önergeyi
okutuyorum: 
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın; Tekirdağ
Milletvekili Bülent Belen ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İstanbul Milletvekili Atila Kaya ve Milliyetçi Hareket
Partisi Grup Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Osmaniye
Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Samsun
Milletvekili Cemalettin Şimşek'in; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Manisa Milletvekili Erkan Akçay
ve Milliyetçi Hareket Partisi Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerinin 22’nci maddesinde yer alan "en az sekiz
yıl" ibarelerinin "en az on yıl" şeklinde değiştirilmesini arz
ve teklif ederiz.
Mustafa Kalaycı (Konya) ve arkadaşları
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ÖZCAN ULUPINAR (Zonguldak) – Katılmıyoruz Sayın Başkanım.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz.
BAŞKAN – Önerge
üzerinde söz isteyen Cemalettin Şimşek, Samsun Milletvekili. (MHP sıralarından
alkışlar) 
Buyurun.
CEMALETTİN
ŞİMŞEK (Samsun) – Sayın Başkan, değerli milletvekilleri; öncelikle ben de
Filistin’deki menfur saldırıyı nefretle ve şiddetle kınadığımı ifade ediyorum.
Ayrıca, Kerkük’teki
ve Suriye’deki Türkmenlere karşı yapılan katliamları da burada, huzurunuzda
kınamak istiyorum, kınayarak sözlerime başlamak istiyorum.
Ayrıca, bugün
Samsun’da bir okulun bahçesinde Atatürk büstüne saldırı olmuş. Onu da buradan
şiddetle kınadığımı ifade etmek istiyorum. Öyle bir haber aldık bugün.
Değerli
milletvekilleri, görüşmekte olduğumuz 639 sıra sayılı İş Kanunu ile Bazı Kanun
ve Kanun Hükmünde Kararnamelerde Değişiklik Yapılmasına Dair Kanun Tasarısı’nın
22’nci maddesiyle ilgili olarak Milliyetçi Hareket Partisinin vermiş olduğu
değişiklik önergesi üzerinde söz aldım. Bu vesileyle hepinizi saygılarımla
selamlarım.
Değerli
milletvekilleri, aslında yasalar, millet adına, milletin ihtiyaçları
doğrultusunda, sosyal tarafların görüşleri alınarak, uluslararası sözleşmeler
ve Anayasa'ya aykırı olmamak kaydıyla Türkiye Büyük Millet Meclisi tarafından
çıkarılan sosyal mutabakat metinleridir. Ancak, bizde yasalar yapılırken,
maalesef, bu usul ve esaslar doğrultusunda yapılmamaktadır. Son zamanlarda
Türkiye Büyük Millet Meclisinden geçirilen yasalara baktığımızda bu bütün
çıplaklığıyla görülmektedir. Bundan önce Türkiye Büyük Millet Meclisinde
görüştüğümüz ve karara bağlanan sözde “terörün önlenmesi ve toplumsal
bütünleşmenin sağlanması” konusundaki yasanın yasalaşması sürecinde biraz evvel
sözünü ettiğimiz hususlara riayet edilmediği ortadadır.
Çıkarılan 6551 sayılı Terörün Sona Erdirilmesi ve
Toplumsal Bütünleşmenin Güçlendirilmesine Dair Kanun’da sosyal tarafların
görüşü yoktur. Kendisi Anayasa’ya aykırıdır. En başta, milletin iradesini,
maalesef, yansıtmamaktadır. Bu yasa, koskoca Türk milletini bir teröristbaşına
feda etmektedir. Dünyanın hiçbir yerinde böyle bir yasal düzenleme
görülmemiştir. Hiçbir yerde ülkesine baş kaldırmış, bebek katili, binlerce insanını
katletmiş, askerini şehit etmiş müebbet hükümlüsü biriyle görüşerek ve onunla
anlaşarak bir kanun teklifi hazırlamak ve buna millet adına “toplumsal bir
metin” demek maalesef mümkün değildir. Ne yazık ki iktidar tarafından böyle bir
yasa Meclisin önüne getirilerek yasallaştırılmıştır.
Değerli
milletvekilleri, şimdi, bu önümüze gelen yasa -baktığımız zaman- nasıl gelmiş?
Elbette ki milletimiz büyük bir facia geçirdi. Böyle bir facianın milletimizin
başına bir daha gelmemesini, özellikle de bu faciada hayatlarını kaybeden tüm
vatandaşlarımıza Allah’tan rahmet dileyerek ve yakınlarına da başsağlığı
dileyerek sözlerime başlamak istiyorum. Böyle bir temenni olmaz. Ama, böyle bir
felaket sonunda gelen yasanın arasına sokuşturulan adrese teslim, kişiye özel muameleyle
aslında bu yasa ne Soma'daki madencinin taleplerini karşılamakta ne de
dertlerine derman olmaktadır. Bizim en büyük zaaflarımızdan birisi ise
çıkarılan bu yasaların uygulama eksiklikleridir. 
Sayın Bakan dün
akşamki bir ifadesinde bizim iş sağlığı ve güvenliği konusunda geçen yıl
çıkardığımız yasadan söz ederken bu yasanın AB normlarının üzerinde bir yasa
olduğunu söylemiştir. Sayın Bakan, öyleyse niçin ülkemizde hâlâ her gün 4 kişi,
yılda 1.200 kişiden fazla insan iş kazasından dolayı hayatını kaybetmektedir?
Hâlâ Türkiye ölümlü iş kazalarında Avrupa Birliğinde 1’inci, dünyada ise 3’üncü
sıradadır.
Değerli
arkadaşlar, demek ki burada bir eksiklik var demektir. Kâğıt üzerinde ne
yazdığınız önemli değil, sahada bunun ne kadar uygulandığı çok çok daha fazla
önemli. Soma’da meydana gelmiş olan şeye “bir iş kazası” demek de ayrıca
bilemiyoruz mümkün mü? Bunun maalesef bir iş kazası olmadığı, bir iş cinayeti
olduğu yapılan araştırmalar sonunda meydana çıkmıştır. Ucuz iş gücü ve ucuz
maliyet elde etmek ve başkalarına daha çok para kazandırmayı amaçlayan bu
olaylar maalesef çok üzücüdür. Bir daha olmamasını temenni ediyorum. Ancak önce
bir anlayış değişikliği yaparak bu yasaların sahada ne kadar uygulandığına
mutlaka dikkat etmemiz gerekir.
Değerli milletvekilleri, önergesini verdiğimiz bu
22’nci madde ise şunu önermektedir: Sekiz yıl kesintisiz olarak ikamet izni
almış ve sekiz yıl burada çalışmasına izin verilmiş yabancıların daimî iş
yapmalarına izin verilmesidir. Biz ise değişiklik önergemizde bunun on yıl
olarak değiştirilmesini temenni ediyoruz ve buna katılacağınızı umut ederek
hepinizi tekrar saygılarımla selamlıyorum. (MHP sıralarından alkışlar) 
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler... Kabul etmeyenler... Önerge kabul
edilmemiştir.
Diğer önergeyi
okutuyorum:
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 27/2/2003 tarihli ve 4817 sayılı
Yabancıların Çalışma İzinleri Hakkında Kanunun 6 ncı maddesinde değişiklik
öngören 22'inci maddesinde geçen "sekiz yıl" ibaresinin "beş
yıl" olarak değiştirilmesini arz ve teklif ederiz.
Hasip Kaplan (Şırnak) ve arkadaşları
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ ÖZCAN ULUPINAR (Zonguldak) – Katılmıyoruz Sayın Başkan. 
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz Sayın Başkan.
BAŞKAN – Önerge
üzerinde söz isteyen Hasip Kaplan, Şırnak Milletvekili.
Buyurun Sayın
Kaplan.
HASİP KAPLAN
(Şırnak) – Değerli arkadaşlar, bu maddeye baktığımız zaman, Türkiye'nin taraf
olduğu sözleşmeler var, ikili sözleşmeler var. İşte EXPO bilmem ne fuarı için
gelecekler, bilmem ne için gelecekler, çokça farklı şeyler var. Yine birçok
sözleşme imzaladık burada, işte G20 zirvesi için gelecekler, bilmem ne için
gelecekler, birçok şey için ve bunlardan bazıları, yabancı olarak gelenler,
Uluslararası Koruma Kanunu’na tabidir. Yani bunu Dışişleri Komisyon üyesi
arkadaşlar çok daha iyi bilirler.
Şimdi, bunlardan
işte sekiz yıl ikamet izni ile kalmış olanlara süresiz çalışma izni
verilebiliyor. Uluslararası hukuk alanında benim gördüğüm şu: Beş yıl bir yerde
çalışılan, bir ülkeye adapte olunan yerlerde vatandaşlık bile veriliyor,
bırakın süresiz çalışma izni verilmesini ve birçok insan elinde bir belgeyle
ikamet ediyor. Basın için böyledir, iş adamları için böyledir, İstanbul’da
kurulacak borsa, finans merkezi için böyle olacak, birçok alanda… 
Ancak, benim
dikkat çekmek istediğim: “Türkiye’ye girişleri, Türkiye’de kalışları ve
Türkiye’den çıkışlarına ilişkin kayıtlar İçişleri Bakanlığı tarafından
Bakanlığa bildirilir.” Gelelim işin sadedine: Orta Doğu kaynıyor, Suriye’de
IŞİD’in saldırıları sürüyor, çatışmalar üç yıldır sürüyor, İsrail’in Gazze’ye
saldırıları sürüyor, acılar her bir tarafa dağılmış, Türkiye’ye 1,5 milyona
yakın Suriyeli gelmiş. E, bunlar da ikili anlaşmalara göre değil ama zımni
olarak Hükûmetin dış politikası gereği Türkiye’ye gelenler, Türkiye’nin her
tarafında şu an 1 milyon 200 bin civarında ve çoğu da kayıt dışı olarak 20
liraya işçilikle, hatta 10 liraya işçilikle çalışmak zorunda bırakılıyor. Yine,
Musul’a IŞİD saldırıları sonrası oradan birtakım göç durumlarının olduğunu
görüyoruz. Şimdi, bütün Orta Doğu, Balkanlar ve Kafkaslar içindeki bu
dengesizlik içinde bu tür nüfus hareketleri, yerinden zorla edilmeler ve göçler
ve bunun sonucunda da sözleşmeye dayanmayan fiilî hareketlilikler olacak. Peki,
İçişleri Bakanlığı bunu kayıt altına alıyor mu? Bunun kaydı var mı? İçişleri
Bakanı buraya gelip 1,5 milyona yakın Suriyelinin nerede kaldığına dair buraya
bir kayıt tablosu sunabilir mi? Arkadaşlar, sunamaz. Sunamaz çünkü insanlar,
insanlık suçu işlenmiş yerlerde ve soykırım suçu işlenen ve katliamla karşı
karşıya kaldıkları yerlerde mecburen nüfus hareketliliği yaşıyorlar ve
gittikleri yerlerde barınıyorlar, gittikleri yerlerde bir yerlerde
çalışıyorlar, bir yerlerde kalmak zorunda kalıyorlar. 
Şimdi,
bakıyoruz, hakikaten hüzün verici bir durum. Filistin’de acılar yaşanıyor,
Mahmud Abbas, Filistin lideri geliyor; Cumhurbaşkanı seçim propagandasında iş
adamları, sanatçılarla beraber, böylesi acıların yaşandığı bir günde,
Türkiye’de Cumhurbaşkanlığının pozları veriliyor. Bu doğru değil arkadaşlar. 
Bir şey daha
söyleyeyim: Türkiye, İsrail ve Amerika neden Uluslararası Ceza Mahkemesinin
protokolünü, sözleşmesini imzalamıyor? İnsanlığa karşı işlenen soykırım
suçlarının, insanlığa karşı toplu katliamların, insanlığa karşı işlenen
suçların yargılama alanına girmemek için ısrarla bu sözleşmeyi imzalamayan
dünyada 3 ülke var; biri İsrail, biri Amerika, birisi Türkiye. Türkiye niye
imzalamıyor? Eğer bunun cevabını aramazsanız, Türkiye'nin El Nusra, El Kaide,
IŞİD’e yaptığı yardımları, Özgür Suriye Ordusu’na yaptığı yardımları, onların
gelişleri, gidişleri, istihdamları ve çalışmaları bir bütün olarak alındığında
Türkiye'nin başını ağrıtır arkadaşlar. Onun için bunun denetim altına alınması
ve kayda alınması her şeyden iyidir. 
Önergemiz de bu
yönde size kolaylık tanıyor. Alın kayda, beş senede vatandaş da yapın, belki
Anayasa’yı değiştirecek çoğunluk bulursunuz. (HDP sıralarından alkışlar)
BAŞKAN –
Teşekkür ediyorum. 
Önergeyi
oylarınıza sunuyorum: Kabul edenler... Kabul etmeyenler... Önerge kabul
edilmemiştir. 
Maddeyi
oylarınıza sunuyorum: Kabul edenler... Kabul etmeyenler... Madde kabul
edilmiştir. 
23’üncü madde
üzerinde üç adet aynı mahiyette önerge vardır, okutup birlikte işleme alacağım.
Türkiye Büyük Millet Meclisi Başkanlığına
Görüşülmekte olan 639 Sıra Sayılı
İş Kanunu ile Bazı Kanun ve Kanun Hükmünde Kararnamelerde Değişiklik
Yapılmasına Dair Kanun Tasarısı ile Ankara Milletvekili İzzet Çetin ve 13
Milletvekilinin; Ankara Milletvekili İzzet Çetin'in; İstanbul Milletvekili
Ferit Mevlüt Aslanoğlu'nun; Yozgat Milletvekili Sadir Durmaz ve Milliyetçi
Hareket Partisi Grup Başkanvekili İzmir Milletvekili Oktay Vural'ın; İstanbul
Milletvekili Abdullah Levent Tüzel'in; Bingöl Milletvekili İdris Baluken'in;
Bursa Milletvekili Sena Kaleli ve 5 Milletvekilinin; Ankara Milletvekili İzzet
Çetin'in; Tekirdağ Milletvekili Candan Yüceer ve 3 Milletvekilinin; Kahramanmaraş
Milletvekili Mesut Dedeoğlu ile Milliyetçi Hareket Partisi Grup Başkanvekili
İzmir Milletvekili Oktay Vural'ın; Kırklareli Milletvekili Mehmet Siyam
Kesimoğlu ve 4 Milletvekilinin; Mersin Milletvekili Aytuğ Atıcı'nın; Konya
Milletvekili Mustafa Kalaycı ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Adana Milletvekili Turgay Develi'nin; İzmir
Milletvekili Musa Çam'ın; Bartın Milletvekili Muhammet Rıza Yalçınkaya'nın;
İstanbul Milletvekilleri Mahmut Tanal ve Binnaz Toprak'ın; İstanbul
Milletvekili Mahmut Tanal'ın; İstanbul Milletvekilleri Mahmut Tanal ve Gürsel
Tekin'in; İstanbul Milletvekili Celal Dinçer'in; Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Muğla Milletvekili Nurettin
Demir'in; Ankara Milletvekili Levent Gök'ün; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Ali Özgündüz'ün; Tekirdağ Milletvekili Bülent
Belen ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; Ankara Milletvekili İzzet Çetin'in; İstanbul Milletvekilleri
Aydın Ağan Ayaydın ve Ercan Cengiz'in; Kars Milletvekili Mülkiye Birtane'nin;
Manisa Milletvekili Erkan Akçay ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Ankara Milletvekili
İzzet Çetin'in; Zonguldak Milletvekili Ali İhsan Köktürk'ün; İstanbul Milletvekili
Mustafa Sezgin Tanrıkulu'nun; İstanbul Milletvekili Mahmut Tanal'ın; İstanbul
Milletvekili Mahmut Tanal'ın; İstanbul Milletvekili Atila Kaya ve Milliyetçi
Hareket Partisi Grup Başkanvekili İzmir Milletvekili Oktay Vural ile 2
Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın;
Hatay Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; Balıkesir Milletvekili Ayşe Nedret Akova'nın;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İzmir Milletvekili Musa Çam'ın; Hatay Milletvekili Adnan
Şefik Çirkin'in; Manisa Milletvekili Sakine Öz'ün; Diyarbakır Milletvekili
Emine Ayna'nın; İstanbul Milletvekilleri Gürsel Tekin ve Mahmut Tanal'ın;
Erzincan Milletvekili Muharrem Işık'ın; İstanbul Milletvekili Abdullah Levent
Tüzel'in; İstanbul Milletvekili Abdullah Levent Tüzel'in; Kocaeli Milletvekili
Haydar Akar'ın; Cumhuriyet Halk Partisi Grup Başkanvekili İstanbul Milletvekili
Mehmet Akif Hamzaçebi ve İstanbul Milletvekili Ferit Mevlüt Aslanoğlu'nun;
İzmir Milletvekili Rahmi Aşkın Türeli'nin; Manisa Milletvekili Özgür Özel'in Kanun
Teklifleri ile; Benzer Mahiyetteki Kanun Teklifleri ve Plan ve Bütçe Komisyonu
Raporunun 23. maddesinin metinden çıkarılmasını arz ve teklif ederiz.
 Mehmet Haberal Rahmi
Aşkın Türeli Vahap Seçer
 Zonguldak İzmir Mersin
 Bülent Kuşoğlu Musa
Çam İzzet Çetin
 Ankara İzmir Ankara
 Süleyman Çelebi Ali
İhsan Köktürk Muhammet Rıza Yalçınkaya
 İstanbul Zonguldak Bartın
 Hasan Ören Sakine
Öz Özgür Özel
 Manisa Manisa Manisa
 Mahmut Tanal
 İstanbul
Aynı mahiyetteki diğer
önergelerin imza sahipleri:
 İdris Baluken Pervin
Buldan Hasip Kaplan
 Bingöl Iğdır Şırnak
 Selma Irmak Erol
Dora İbrahim Binici
 Şırnak Mardin Şanlıurfa
Aynı mahiyetteki diğer
önergelerin imza sahipleri:
 Erkan Akçay Mustafa
Kalaycı Yusuf Halaçoğlu
 Manisa Konya Kayseri
 Alim Işık Mesut
Dedeoğlu Cemalettin Şimşek
 Kütahya Kahramanmaraş Samsun

BAŞKAN – Komisyon aynı
mahiyetteki önergelere katılıyor mu? 
PLAN VE BÜTÇE KOMİSYONU SÖZCÜSÜ
ÖZCAN ULUPINAR (Zonguldak) – Katılmıyoruz Sayın Başkanım. 
BAŞKAN – Hükûmet katılıyor mu? 
KALKINMA BAKANI CEVDET YILMAZ
(Bingöl) – Katılmıyoruz Sayın Başkan. 
HASİP KAPLAN (Şırnak) – Gerekçe…
BAŞKAN – Gerekçeyi okutuyorum.
Gerekçe: 
Değişiklikler ile tüm çalışanlar
arasında eşitliğin sağlanması amaçlanmıştır.
BAŞKAN – Aynı mahiyetteki
önergeler üzerinde söz isteyen Cemalettin Şimşek, Samsun Milletvekili. 
Buyurun. (MHP sıralarından
alkışlar) 
CEMALETTİN ŞİMŞEK (Samsun) –
Sayın Başkan, değerli milletvekilleri; görüşmekte olduğumuz yasanın 23’üncü
maddesi üzerinde Milliyetçi Hareket Partisinin değişiklik önergesi üzerine söz
aldım. Bu vesileyle tekrar hepinizi saygıyla selamlıyorum. 
Değerli
milletvekilleri, sözde, Soma’da meydana gelen iş kazası sonucu önümüze gelen
ancak Soma’daki sorunlara çözüm getirmekten başka içerisinde her şey olan bir
tasarıyla karşı karşıyayız. 
Yine, Sayın
Bakanın dün akşam ifade ettiği gibi bir istisna olarak düzenlenen alt işveren
yasası çerçevesinde 660 bin kişi çalışmaktadır kamuda. Bunlar kamuda daha çok
hastanelerde, belediyelerde ve Karayollarında çalışmaktadırlar. Bu işçiler
buralarda daha çok asıl işverenin işini yapmaktadırlar ve bu iş artık kamuda
çığırından iyice çıkarılmıştır. 
Sayın Bakan
çıkarılan bu yasayla artık alt işveren işçisinin asıl işverenin işinde
çalıştırılamayacağını ifade etmektedir. Ancak 4857 sayılı İş Kanunu’nun 2’nci
maddesinin beş ve altıncı fıkralarında “Bir işverenin, işyerinde yürüttüğü mal
veya hizmet üretimine ilişkin yardımcı işlerinde veya asıl işin bir bölümünde
işletmenin ve işin gereği ile teknolojik nedenlerle uzmanlık gerektiren işlerde
iş alan ve bu iş için görevlendirdiği işçilerini sadece ve sadece bu işyerinde
aldığı işle ilgili olarak çalıştıran diğer işveren ile iş aldığı işveren
arasında kurulan ilişkiye asıl işveren-alt işveren ilişkisi denir. Bu ilişkide
asıl işveren, alt işverenin işçilerine karşı o işyeriyle ilgili olarak bu
Kanundan, iş sözleşmesinden veya alt işverenin taraf olduğu toplu iş
sözleşmelerinden doğan yükümlülüklerinden alt işveren ile birlikte sorumludur.”
“İşletmenin ve işin gereği ile teknolojik nedenlerle uzmanlık gerektiren işler
dışında asıl iş bölünerek alt işverenlere verilemez.” diyerek alt işverenin
asıl işveren ilişkisini düzenlemekte ve alt işverenin hangi işlerde nasıl işçi
çalıştıracağını ortaya koymakta, “…teknolojik nedenlerle uzmanlık gerektiren
işler dışında asıl iş bölünerek alt işverene verilmez.” denilmektedir. 
Şimdi, kamuda
yapılan ne? Öyle iş bölünerek falan verilmiyor değerli arkadaşlar. Aynı masada
yan yana, karşı karşıya oturan asıl işverenin işçisiyle alt işverenin işçisi
aynı işi yapıyor, hatta alt işverenin işçisi mesaisi vesairesi gibi durumlarda
daha çok çalıştırılıyor. Ancak birinin ücreti 900 lira, diğerininki ise 3.500
lira. Hatta, belediyelerde, hastanelerde alt işveren işçileri memur gibi
çalıştırılıyorlar, memurun yaptığı işleri yapıyorlar ancak aldıkları ücretler,
sosyal haklar, izinler arasında uçurumlar var.
Değerli
arkadaşlar, bu taşeron işçileri belediyelerde özel kanunlara tabi olmalarına
rağmen, haksız, hukuksuz bir şekilde, tam da böyle özel kanunlarla
görevlendirilmesi gereken zabıta memuru olarak bile çalıştırılmaktadırlar.
Maalesef taşerondan mühendisler çalıştırılmakta belediyelerde, hastanelerde
tıbbi sekreter olarak çalıştırılıyorlar, kara yollarında asıl işçilerle beraber
yol çalışması yapıyorlar. Bunlar 4857 sayılı Yasa’nın 2’nci maddesinin beş ve
altıncı fıkralarına aykırı olarak çalıştırılıyorlar. Sayın Bakan bunların
yasayla düzeltildiğini ifade ediyor. Öyleyse, kamuda çalışan 660 bin kişinin
beklentisi kadroya geçmektir. Bu yasa 660 bin işçinin hiçbir beklentisini
karşılamamaktadır. Asıl işverenin işini yapan bu insanları kadroya geçirecek
misiniz yoksa bunlar, korkarım, hepten işinden mi olacaklar?
Ayrıca, bu alt
işveren işçileri ücretlerinin kendilerine yetmediği konusunda feryat ediyorlar.
Bu yasa, maalesef, bunların sorunlarına cevap vermiyor.
Değerli
arkadaşlar, dağ fare doğuruyor. Sayın Bakan, biz her gün onlarca mail alıyoruz;
çok kötü durumda olanlar, intihar etmeyi düşünenler var.
Değerli
milletvekilleri, bu verdiğimiz 23’üncü maddedeki değişiklik ise… 492 sayılı
Harçlar Kanunu’nun 88’inci maddesinin birinci fıkrasında “Sosyal Güvenlik
Bakanlığınca süresiz çalışma izni verilir.” diyor. Biz, bu maddenin
kaldırılmasını istiyoruz. 
Teşekkür ederim.
Hepinize tekrar
saygılar sunarım. (MHP sıralarından alkışlar)
BAŞKAN –
Teşekkür ediyorum.
Aynı mahiyetteki
önergeler üzerinde söz isteyen Mahmut Tanal, İstanbul Milletvekili.
Buyurun Sayın
Tanal.
MAHMUT TANAL
(İstanbul) – Teşekkür ederim. 
Sayın Başkan,
değerli milletvekilleri; hepinizi saygılarla selamlıyorum.
Şimdi, burada,
tabii, 82’nci maddedeki… Harçlar Kanunu’yla ilgili, yurt dışından Türkiye’ye
gelerek süresiz izin alanların harçtan muaf olacaklarına ilişkin bir hüküm
getiriliyor. Peki, buna baktığımız zaman, harçlarla ilgili muafiyet getiriliyor
ancak tabii, bize gelen ve Türkiye’de sürekli çalışma izni alan yani süresiz
çalışma izni alanlarla ilgili muafiyetin mütekabiliyet esası açısından diğer
ülkelerde de bize tanınmış olması lazım. Eğer gerçekten diğer ülkeler de
mütekabiliyet esası uyarınca ve… Bizim vatandaşlarımız bir başka ülkeye gidip
süresiz çalışma izni alıyorsa ve orada harç alınıyorsa, Türkiye’de alınmıyorsa
bu, uluslararası sözleşmeler uyarınca da oradaki eşitlik ilkelerine de
aykırılık teşkil ediyor. 
Bu açıdan, bu
kanun maddesinin getirilmesi… Öncelikle, bizim Türk vatandaşlarımızın diğer
ülkelerde görmüş olduğu alaka, ilgi ve karşılıklılık ilkesi nasıl anlaşılıyor?
O açıdan baktığımız zaman, gayet rahat, bu ilke… Yurt dışında süresiz çalışma
izni alan vatandaşlarımız için bir harç alınıyor, tabii, ilgili Bakanlık
dinlemiyor ama biz bunu ne yapıyoruz? Türkiye’de yurt dışından gelip süresiz
çalışma izni alanlar için bu konuda harç almıyoruz. Bu bir çelişkidir, bu
çelişkiyi gidermek hakikaten bu fıkranın geri çekilmesiyle ancak mümkün
olabilir. 
Eğer bu geri
çekilmeyecekse bu sefer şunu yapmak lazım kendi içinde bir iç çelişkinin
olmaması uyarınca: Anayasa’mızın hükümleri gereğince “Türkiye Cumhuriyeti
sosyal bir hukuk devletidir.” deniliyor. O zaman, sosyal devlet ilkesi
uyarınca… Süreli çalışma izni alanlar için harç alacaksınız, süresiz çalışma
izni alanlar için harç almayacaksınız; bu, kendi içerisinde ayrı bir çelişki
barındırıyor. Bu açıdan, en azından, bu sefer, süreli izin alanlardan da harcın
alınmaması lazım ki kendi içerisinde eşitlik sağlanabilsin. 
Tabii, bu
getirilen yasa, düzenlemeler nedir, Anayasa’ya aykırılık açısından ne
denilebilir, ne yapılabilir? Hukuk devletlerinde genellikle iktidarları
sınırlayan hukuktur. Eğer bir devlette sınırsız bir özgürlük varsa kaos olur.
Aynı zamanda bu sınırsız özgürlük varsa kaos olabileceği gibi iktidar da eğer
sınırsız olursa o ülkede zulüm ve baskı rejimleri ortaya çıkar. Şimdi, şu anda
yapılan yasal düzenlemelerde görebildiğimiz kadarıyla iktidar kendisini
sınırsız sayıyor. Aslında iktidarların hukukla sınırlanması lazım. Hukukla
sınırlanmayan iktidarlar zulme ve baskı rejimine doğru yol kateder. Peki, şu
andaki yasal düzenlemeler, memurlarla ilgili getirilen düzenleme, işlemlerin
iptali sebebiyle orada iki yıllık bir sürenin tanınması hukukla sınırlanıyor
mu? Hukukla sınırlanmıyor. Zaten tarihte geçmişten bugüne kadar sürekli,
iktidarlar kendilerini mümkün olduğu kadar hukukla sınırlı kabul etmek
istemezler, sınırsız bir güç elde etmek isterler, bu sınırsız gücün etkisiyle
de keyfîliğe doğru yol katetmek isterler. 
Asıl olan husus,
iktidarların yani hükûmetlerin koymuş oldukları kurallara kendilerini de bağlı
hissetmeleri lazım, kurallara bağlı hisseden devletler hukuk devletleridir. Ne
yapıyoruz? “Efendim, işlem hukuka aykırı, gitsin, iki yıl boyunca ben bunu
uygulamam.” diyor. Bu ne demektir? Peşinen diyor ki: “Ey vatandaşlar, ben
hukuku tanımıyorum, hukukun sınırları dışına çıkacağım, hukukun sınırları
dışına çıkacağım için de kendime iki yıllık bir opsiyonel hak tanıyorum. Onun
için, siz buna göre ne yapacaksanız yapın.” Tabii, 10 Ağustos… Maalesef yani şu
anda Başbakan Cumhurbaşkanı adayı, bu açıdan, eğer vatandaşlarımız gerçekten
tekrar oy verirlerse daha fazla hukuk sınırının dışına çıkacak ve iktidarın
hukuk sınırının dışına çıkmaması için 10 Ağustosta Recep Tayyip Erdoğan’a oy
vermeyin, Ekmeleddin Bey’e oy verin ki Türkiye…(AK PARTİ sıralarından gürültüler)
RECEP ÖZEL
(Isparta) – Allah Allah! 
MAHMUT TANAL
(Devamla) - …Cumhuriyeti devletini hukukun sınırlarına çekmiş olalım.
Hepinize
teşekkür ediyorum. (CHP sıralarından alkışlar)
BAŞKAN – Aynı
mahiyetteki önergeleri oylarınıza sunuyorum…
ÖZGÜR ÖZEL
(Manisa) – Karar yeter sayısı…
BAŞKAN – Karar
yeter sayısı arayacağım.
Kabul edenler…
Kabul etmeyenler… Karar yeter sayısı yoktur.
Birleşime beş
dakika ara veriyorum.
 Kapanma
saati: 22.11
YEDİNCİ OTURUM
Açılma Saati: 22.19
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Yedinci
Oturumunu açıyorum. 
23’üncü madde
üzerindeki aynı mahiyette üç önergenin oylanmasında karar yeter sayısı
bulunmamıştı. 
Şimdi önergeleri
tekrar oylarınıza sunacağım ve karar yeter sayısı arayacağım. 
Kabul edenler…
Kabul etmeyenler… Karar yeter sayısı vardır, önergeler kabul edilmemiştir. 
639 sıra sayılı
Kanun Tasarısı’nın görüşmelerine devam edeceğiz. 
Komisyon ve
Hükûmet yerinde. 
23’üncü maddeyi
oylarınıza sunuyorum: Kabul edenler… Kabul etmeyenler… Madde kabul edilmiştir. 
24’üncü madde
üzerinde üç adet önerge vardır, okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın; Tekirdağ
Milletvekili Bülent Belen ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Manisa Milletvekili Erkan Akçay ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; İstanbul Milletvekili Atila Kaya ve Milliyetçi Hareket
Partisi Grup Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Osmaniye Milletvekili
Hasan Hüseyin Türkoğlu ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 3 Milletvekilinin; Kastamonu Milletvekili Emin
Çınar ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kastamonu Milletvekili Emin Çınar ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Mersin Milletvekili Mehmet
Şandır ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kütahya Milletvekili Alim Işık ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Balıkesir Milletvekili Ahmet
Duran Bulut ve Milliyetçi Hareket Partisi Grup Başkanvekili Kayseri
Milletvekili Yusuf Halaçoğlu ile 20 Milletvekilinin; Samsun Milletvekili
Cemalettin Şimşek'in; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili İzmir Milletvekili Oktay Vural'ın Benzer
Mahiyetteki Kanun Teklifleri ve Plan ve Bütçe Komisyonu Raporu ile Türkiye
Büyük Millet Meclisi Başkanlığı ve Plan ve Bütçe Komisyonu Başkanlığı
Tezkerelerini 24 üncü maddesinin aşağıdaki şekilde değiştirilmesini arz ve
teklif ederiz.
“MADDE 24- 25/8/1999 tarihli ve 4447 sayılı
İşsizlik Sigortası Kanununun 46 ncı maddesinin üçüncü fıkrasında yer alan,
"…hükümlerine göre sözleşmeli personel statüsünde çalışanlar"
ibaresinden sonra gelmek üzere “(18/5/1994 tarihli ve 527 sayılı Kanun Hükmünde
Kararnamenin 31 inci maddesi kapsamında yer alan sözleşmeli statüsündeki
personel dâhil)" ibaresi eklenmiştir.”
 Erkan Akçay Alim
Işık  Ahmet Kenan Tanrıkulu
 Manisa Kütahya İzmir
 Mustafa Kalaycı Yusuf
Halaçoğlu Mesut Dedeoğlu
 Konya Kayseri Kahramanmaraş

Türkiye Büyük Millet Meclisi
Başkanlığına
Görüşülmekte
Olan 639 Sıra Sayılı Kanun Tasarısı'nın, 25/8/1999 tarihli ve 4447 sayılı
İşsizlik Sigortası Kanununun 46 ncı maddesinde değişiklik öngören 24'üncü
maddesinde geçen "yer alan" ibaresinin "bulunan" şeklinde değiştirilmesini
arz ve teklif ederiz.
 İdris Baluken Pervin
Buldan  Hasip Kaplan
 Bingöl Iğdır Şırnak Erol
Dora Nazmi Gür
 Mardin  Van

Türkiye Büyük Millet Meclisi
Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlu'nun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris
Baluken'in; Bursa Milletvekili Sena Kaleli ve 5 Milletvekilinin; Ankara
Milletvekili İzzet Çetin'in; Tekirdağ Milletvekili Candan Yüceer ve 3
Milletvekilinin; Kahramanmaraş Milletvekili Mesut Dedeoğlu ile Milliyetçi
Hareket Partisi Grup Başkanvekili İzmir Milletvekili Oktay Vural'ın; Kırklareli
Milletvekili Mehmet Siyam Kesimoğlu ve 4 Milletvekilinin; Mersin Milletvekili
Aytuğ Atıcı'nın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Adana Milletvekili
Turgay Develi'nin; İzmir Milletvekili Musa Çam'ın; Bartın Milletvekili Muhammet
Rıza Yalçınkaya'nın; İstanbul Milletvekilleri Mahmut Tanal ve Binnaz Toprak'ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Ankara Milletvekili İzzet Çetin'in; İstanbul
Milletvekilleri Aydın Ağan Ayaydın ve Ercan Cengiz'in; Kars Milletvekili
Mülkiye Birtane'nin; Manisa Milletvekili Erkan Akçay ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; Ankara Milletvekili İzzet Çetin'in; Zonguldak Milletvekili Ali
İhsan Köktürk'ün; İstanbul Milletvekili Mustafa Sezgin Tanrıkulu'nun; İstanbul
Milletvekili Mahmut Tanal'ın; İstanbul Milletvekili Mahmut Tanal'ın; İstanbul
Milletvekili Atila Kaya ve Milliyetçi Hareket Partisi Grup Başkanvekili İzmir
Milletvekili Oktay Vural ile 2 Milletvekilinin; Barış ve Demokrasi Partisi Grup
Başkanvekili Iğdır Milletvekili Pervin Buldan'ın; Burdur Milletvekili Ramazan
Kerim Özkan'ın; Hatay Milletvekili Mevlüt Dudu'nun; Ankara Milletvekili Levent
Gök'ün; Ankara Milletvekili Levent Gök'ün; Kahramanmaraş Milletvekili Mesut
Dedeoğlu ve Milliyetçi Hareket Partisi Grup Başkanvekili Mersin Milletvekili
Mehmet Şandır ve 1 Milletvekilinin; Mersin Milletvekili Ali Öz ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 1
Milletvekilinin; Balıkesir Milletvekili Ayşe Nedret Akova'nın; Mersin Milletvekili
Ali Öz ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Durmuşali Torlak ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; İzmir Milletvekili Musa Çam'ın; Hatay Milletvekili Adnan Şefik
Çirkin'in; Manisa Milletvekili Sakine Öz'ün; Diyarbakır Milletvekili Emine
Ayna'nın; İstanbul Milletvekilleri Gürsel Tekin ve Mahmut Tanal'ın; Erzincan
Milletvekili Muharrem Işık'ın Kanun Teklifleri ile; Benzer Mahiyetteki Kanun
Teklifleri ve Plan ve Bütçe Komisyonu Raporunun 24. maddesinin metinden
çıkarılmasını arz ve teklif ederiz.
 Rahmi Aşkın Türeli İzzet
Çetin Vahap Seçer
 İzmir Ankara Mersin
 Ümit Özgümüş Bülent
Kuşoğlu
 Adana Ankara
BAŞKAN – Komisyon
önergeye katılıyor mu?
PLAN VE BÜTÇE
KOMİSYONU SÖZCÜSÜ CAHİT BAĞCI (Çorum) – Katılamıyoruz Başkanım.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz Sayın Başkan.
BAŞKAN – Önerge
üzerinde söz isteyen İzzet Çetin, Ankara Milletvekili.
Buyurun Sayın
Çetin. (CHP sıralarından alkışlar)
İZZET ÇETİN
(Ankara) – Sayın Başkan, değerli arkadaşlarım; hepinizi saygıyla selamlıyorum.
Değerli arkadaşlar, tabii, buradaki maddede
amaçlanana biz de katılıyoruz esasında. Fakat, benim üzerinde durmak istediğim
konu İşsizlik Sigortası Fonu’nun yönetimine ilişkin düzenlemelere ve fonun
bugüne kadarki yönetimine ilişkin. Gerçekten İşsizlik Sigortası 1999 yılının
Ağustos ayında yasalaşmış ve yürürlüğe girmiş bir fon. Bugün itibarıyla fonun
kaynakları bir hayli büyüdü, fon şu anda 75 milyar liralık bir büyüklüğü geride
bıraktı. Tabii, fonun kullanımı kuruluş kanununun amacının dışında gerçekleşti
hep. Hükûmetin bu konudaki yanlış uygulamaları bundan sonra ihtiyaç duyulan
fonlara da yurttaşların yanlış bakış açılarının bir temelini oluşturacak.
İşsizlik Sigortası Fonu AKP’nin iktidar olduğu 3 Kasım seçimlerinden çok kısa
süre önceye rastlamakla birlikte, AKP döneminde önce iç finansman, iç borçlanma
aracı olarak Hazinece kullanılan fon gelirleri, daha sonra da o 2008-2012
yılları arasında 11,5 milyar lirası, -eski deyimle katrilyon lirası- GAP
yatırımlarının tamamlanması adı altında çıkarılan kanunlarla başka amaçla
kullanıldı. GAP yatırımlarına da değil, kimi, bazıları duble yollara, bir büyük
bölümü de yandaş müteahhitlere kaynak olarak aktarılageldi. Gerçekten, İşsizlik
Sigortası Fonu’nun esas amacı, işsiz kalan işçilere iş bulmak, onlara belli bir
süre, iş buluncaya kadar yaşamlarını idame ettirebilmek için yasada öngörülen
sürelerde bir ödenek sağlamak, işverenlere de yeni istihdam alanları ve
teknoloji yenilemeleri için birtakım imkânlar sunmak iken hiç özüne uygun
kullanılmadı. Hepimizin yüreğini yaralayan 13 Mayıs 2014’teki yani iki buçuk ay
önce yaşadığımız Soma’daki büyük faciadan sonra oradaki işçilere yönelik bu fon
kaynaklarının ilk anda akla gelmiş olması belki hepimizin susmasına neden oldu,
“O yaralar bir an evvel sarılsın.” denildi ama Hükûmet burada 76 milyon
yurttaşın yüreğindeki sızıyı hafifletebilmek için genel bütçeden hiç duraksamadan
kaynak aktararak orada ölen madencilerin, geride kalanlarının ve hak
sahiplerinin acil ihtiyaçlarını karşılayarak ve orada çalışan işçilere
çalışmadıkları süreler için yasada öngörülen maaşları genel bütçeden vererek
başka biçimde değerlendirebilirdi. Hükûmet ne yaptı burada? 3 Haziranda
görüşmelerine başladığımız bu tasarının içine 20’nci madde olarak alt
komisyonda görüştüğümüz bir maddeyle bunu, fonun kaynaklarının kullanılmasını
gündeme getirdi. Biz bunun doğru olmadığını söyleyince de apar topar, Türk Ceza
Kanunu görüşülürken haziran ayının ilk günlerinde, oradan kopartıp geldi. Türk
Ceza Kanunu’yla sanki Soma’daki facianın bir ilişkisi varmış gibi, torba yasa
mantığı orada da nüksetti, oraya monte ederek fonun kaynaklarının bu şekilde
kullanılmasını sağladı. Tabii, düzenleme hoş olmadı, iyi olmadı çünkü bundan
sonra -Sayın Bakan burada oturuyor, ikide bir “Kıdem tazminatı fonu şöyle
olacak, kıdem tazminatı fonu böyle olacak.” diyor- İşsizlik Sigortası Fonu’nu
ne kadar kötü kullandığınız ortada iken başka fonları gündeme getirmenizin
kabul görmeyeceğini siz de çok iyi biliyorsunuz Sayın Bakan. Yani, fonu sanki,
orada ölen madenciler işsiz kalmış gibi onların amacına sunmanıza biz ses
çıkartmadık, diğer muhalefet partileri ses çıkartmadı ama bu etik olmadı, bu
doğru olmadı; doğru olan, 76 milyonun ödediği vergilerden oluşan millî bütçeden
oraya hiç duraksamadan bir kaynak aktararak o yaraları sarmak olabilirdi. Fonun
gerçekten özüne, amacına uygun kullanılması belki ileride başka düşünceleri de besler
ama bu şekilde yanlış kullanımlar ne yazık ki diğer fonların da görüşmelerinde
birtakım engellerin çıkmasına neden olacaktır.
Biz, 24’üncü maddedeki düzenlemenin bir eksikliği
giderme amacına yönelik olduğunu biliyoruz, o nedenle kürsüye geldim.
Hepinizi saygıyla selamlıyorum. (CHP sıralarından
alkışlar)
BAŞKAN – Teşekkür ediyorum.
Önergeyi oylarınıza sunuyorum. Kabul edenler… Kabul
etmeyenler… Önerge kabul edilmemiştir.
Diğer önergeyi okutuyorum: 
Türkiye Büyük Millet Meclisi
Başkanlığına
Görüşülmekte
Olan 639 Sıra Sayılı Kanun Tasarısı'nın, 25/8/1999 tarihli ve 4447 sayılı
İşsizlik Sigortası Kanununun 46 ncı maddesinde değişiklik öngören 24'üncü
maddesinde geçen "yer alan" ibaresinin "bulunan" şeklinde değiştirilmesini
arz ve teklif ederiz.
Erol Dora
(Mardin) ve arkadaşları
BAŞKAN – Komisyon önergeye katılıyor mu?
PLAN VE BÜTÇE KOMİSYONU SÖZCÜSÜ CAHİT BAĞCI (Çorum)
– Katılmıyoruz Başkanım.
BAŞKAN – Hükûmet katılıyor mu?
KALKINMA BAKANI CEVDET YILMAZ (Bingöl) –
Katılmıyoruz Başkanım.
BAŞKAN – Önerge üzerinde söz isteyen İdris Baluken,
Bingöl Milletvekili.
Buyurun Sayın Baluken.
İDRİS BALUKEN (Bingöl) – Teşekkür ediyorum.
Sayın Başkan, değerli milletvekilleri; görüşülmekte
olan torba kanunun 24’üncü maddesi üzerine grubumuzun vermiş olduğu önerge
lehine söz almış bulunmaktayım. Hepinizi saygıyla selamlıyorum.
Bu önerge aracılığıyla, ben, özellikle, sosyal
yardımlaşma ve dayanışma vakıflarında çalışanların, emekçilerin sorunlarından
burada bahsetmek istiyorum.
Bildiğiniz gibi,
bu sosyal yardımlaşma ve dayanışma vakıfları, 2022 sayılı Kanun’da belirtilen
muhtaç, özürlü, eşini kaybetmiş kadınların aylıkları ve evde bakıma muhtaç
olanların ücretlerinin kararını yürüten vakıflardır ve bu yetki aslında son
derece önemli bir yetkidir. Vakıfların yürütmüş olduğu bu çalışmalarda bütün bu
karar mekanizmalarını ve bu işleri yürüten çalışanlar da bu Sosyal Yardımlaşma
ve Dayanışma Vakfı personeli, çalışanlarıdır. Ancak bu personelin durumu,
Türkiye'deki hukuk tanımazlığı ve AKP’nin aslında emekçilere nasıl yaklaştığını
çok net bir şekilde ortaya koyan bir ayna vazifesi görüyor. Aslında, bu
vakıflar aracılığıyla yürütülen bu hizmetlerin tamamı Anayasa'nın 2’nci ve
5’inci maddeleriyle düzenlenmiş olan Türkiye Cumhuriyeti’nin temel nitelikleri
ve devletin temel amaç ve görevleriyle doğrudan ilintili olmasına rağmen, bu
emekçi kardeşlerimiz kadroya alınmıyorlar. Bu, AKP eliyle yürütülen emek
sömürüsünün, emekçilere yaklaşımın anayasal işleri icra etmesine rağmen nasıl
pervasız bir şekilde devreye konduğunu ortaya koyması açısından son derece
önemlidir. Bu çalışanların, vakıf çalışanlarının, aslında, kamu görevlisi
olarak kabul edilmesi gerektiğini Danıştay da yargı kararıyla karar altına
almış, bu yapılan iş kamu görevi, bu işi yürütenler de kamu görevlisi olarak
Danıştay tarafından da tanımlanmış olmasına rağmen, iş güvencesi ve sosyal
haklar söz konusu olunca, maalesef, AKP, bu yargı kararlarına da uymuyor.
Özellikle, bu
personel, işe alınırken de 657’ye tabi memurların bağlı oldukları şartların
tamamını yerine getirmek zorundalar, KPSS’ye girmek zorundalar, orada belli bir
puan almak zorundalar, yani işe alırken devlet tarafından tamamen kamu
görevlisi statüsünde kabul ediliyorlar ama iş güvencesi ve sosyal haklar
kısmına gelince, bunlar kamu görevlisi sayılmıyorlar. Bu adaletsizliğin, bu
hukuksuzluğun mutlaka ortadan kaldırılması gerektiğini düşünüyoruz. Aslında, bu
torba yasada da yapmamız gereken en önemli işlerin, bu şekilde, muhalefet
tarafından getirilen hukuksuzlukların düzeltilmesi açısından bir fırsat olarak
değerlendirilmesi gerektiğini buradan tekrar biz ifade etmek istiyoruz. İşe
alırken, işi yürütürken, iş şartları ortaya konurken kamu görevlisi olarak
kabul edeceksiniz ama iş akdi yapılırken kamu görevlisi statüsü
tanımayacaksınız. Bunu değiştirmek hiç de zor değil, bunu değiştirmek sadece
bir önergeye ve iktidar partisinin ortaya koyacağı bir iradeye bakıyor. Biz bu
mağduriyetin giderilmesi hususunda özellikle AKP’nin grup başkan vekillerine de
buradan çağrı yapmak istiyoruz.
Ben sözlerimi
bitirmeden önce bir hususu burada dile getirmek istiyorum. Sayın Başbakan
herhâlde Cumhurbaşkanlığı seçim çalışmalarında iyice bir sıkışmışlık hâli
içerisine girdi ki durmadan bayrak siyaseti üzerinden HDP’yi hedefleştiriyor,
durmadan milliyetçi tabana göz kırpıyor. Biz dün bu konuyla ilgili kendisine
buradan bir cevap vermiştik, bu cevabı tekrarlamaya gerek yok ama kendisine
şunu hatırlatmak istiyoruz: Bu kadar bayrak hassasiyeti varsa, meydanlarda bu
kadar bayrakla ilgili konuşacaksa bu Musul’daki Konsoloslukta inen bayrağın durumunu
bir izah etsin, halka bir izah etsin. O Konsoloslukta şu anda IŞİD çeteleri
var. Eğer bayrak hassasiyeti üzerinden bir siyaset yürüteceksen hem suçlu hem
güçlü konumunda olmayacaksın. Ortada bu tablo varken sükût etmek de bir
erdemdir ama IŞİD çeteleri bayrağını indirecek, toprağını işgal edecek sen
meydanlarda çıkıp bayrak siyaseti yaparsan biz de seni halka şikâyet ederiz,
hiçbir inandırıcılığın da olmaz diyoruz…
(Mikrofon
otomatik cihaz tarafından kapatıldı)
İDRİS BALUKEN
(Devamla) - …dün yaptığımız gibi, Başbakanın bu bayrak siyasetinden vazgeçmesi
için buradan tekrar çağrıda bulunuyoruz. (HDP sıralarından alkışlar)
BAŞKAN –
Teşekkür ediyorum.
OKTAY VURAL
(İzmir) – Karar yeter sayısı.
BAŞKAN –
Önergeyi oylarınıza sunacağım, karar yeter sayısı arayacağım.
Kabul edenler…
Kabul etmeyenler… Karar yeter sayısı yoktur.
Birleşime beş
dakika ara veriyorum.
 Kapanma
Saati: 22.39
SEKİZİNCİ OTURUM
Açılma Saati: 22.48
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Sekizinci
Oturumunu açıyorum. 
24’üncü madde
üzerindeki Bingöl Milletvekili İdris Baluken ve arkadaşlarının önergesinin
oylanmasında karar yeter sayısı bulunamamıştı.
Şimdi önergeyi
tekrar oylarınıza sunacağım ve karar yeter sayısı arayacağım.
Kabul edenler…
Kabul etmeyenler… Karar yeter sayısı vardır, önerge kabul edilmemiştir.
639 sıra sayılı
Kanun Tasarısı’nın görüşmelerine devam edeceğiz. 
Komisyon ve
Hükûmet yerinde. 
Şimdi diğer
önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; İstanbul Milletvekili Atila Kaya ve
Milliyetçi Hareket Partisi Grup Başkanvekili İzmir Milletvekili Oktay Vural ile
2 Milletvekilinin; Kahramanmaraş Milletvekili Mesut Dedeoğlu ve Milliyetçi
Hareket Partisi Grup Başkanvekili Mersin Milletvekili Mehmet Şandır ve 1
Milletvekilinin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet Şandır
ile 1 Milletvekilinin; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Osmaniye Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural’ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Samsun
Milletvekili Cemalettin Şimşek'in; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Manisa Milletvekili Erkan Akçay
ve Milliyetçi Hareket Partisi Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerini 24 üncü maddesinin aşağıdaki şekilde değiştirilmesini
arz ve teklif ederiz.
“MADDE 24-
25/8/1999 tarihli ve 4447 sayılı İşsizlik Sigortası Kanununun 46 ncı maddesinin
üçüncü fıkrasında yer alan, "…hükümlerine göre sözleşmeli personel
statüsünde çalışanlar" ibaresinden sonra gelmek üzere ‘(18/5/1994 tarihli
ve 527 sayılı Kanun Hükmünde Kararnamenin 31 inci maddesi kapsamında yer alan
sözleşmeli statüsündeki personel dâhil)’ ibaresi eklenmiştir.”
 Ahmet
Kenan Tanrıkulu (İzmir) ve arkadaşları
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ CAHİT BAĞCI (Çorum) – Katılamıyoruz Başkanım.
BAŞKAN – Hükûmet
katılıyor mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Katılamıyoruz.
BAŞKAN – Önerge
üzerinde söz isteyen, Ahmet Kenan Tanrıkulu, İzmir Milletvekili.
Buyurun Sayın
Tanrıkulu. (MHP sıralarından alkışlar) 
AHMET KENAN
TANRIKULU (İzmir) – Sayın Başkan, sayın milletvekilleri; görüştüğümüz kanun
tasarısının 24’üncü maddesi üzerinde verdiğimiz önergeyle ilgili söz almış
bulunuyorum. Öncelikle Genel Kurulumuzu saygıyla selamlıyorum.
Görüştüğümüz
madde, 18/5/1994 tarihli ve 527 sayılı Kanun Hükmünde Kararname’nin 31’inci
maddesi kapsamında yer alan yani 3291 sayılı Kanun hükümleri çerçevesinde
özelleştirme kararı alınan teşebbüs ve bağlı ortaklıklardaki sözleşmeli statüde
çalışan personelden işsizlik sigortası priminin kesintisinin yapılmamasını
düzenleye bir maddedir bu.
Sayın
milletvekilleri, kamuda sağlıklı ve tutarlı bir personel politikası on iki
yıldır uygulanmamaktadır. AKP’nin personel ve ücret rejimi, maalesef bu süre
zarfında verilen sözler yerine getirilmediği için hiçbir reformla da karşı
karşıya kalmamıştır. Kamu çalışanları arasında hakları en kısıtlı olanlar “4/C”
diye bahsettiğimiz personeldir. Bu 4/C’li personel aynı işi ve aynı görevi
yaptıkları kadrolu personelden hem bazı haklar yönünden mahrum kalmaktadırlar
hem de maaşları çok düşük bulunmaktadır. Kamuda çalışan geçici ve mevsimlik
işçiler de bu mağduriyetten gene nasiplerini almaktadırlar. Özellikle seçim
dönemleri öncesinde kanunla yaklaşık 220 bin işçiye kadro verilmişti. Ancak, başta
şeker fabrikaları ve çay fabrikaları olmak üzere çok değişik kamu kurumlarında
yıllardır geçici ve mevsimlik olarak çalışan işçilere kadro temin edilmemiş
gözükmekte.
Değerli
milletvekilleri, bu görüştüğümüz tasarının ekonominin hemen her alanında cereyan
eden sorunlara kalıcı bir çözüm getirmediği ortada. Somut birtakım
düzenlemelerin maalesef bugüne kadar buraya getirilmediğini de görüyoruz. Oysa
Türk ekonomisinin mikro ve makro çok ciddi sorunları var ve bu sorunlar giderek
süreç içerisinde daha da derinleşmektedir. Artan dış borç sarmalı içerisinde
birtakım ucuz döviz politikasıyla, dışarıdan teşviklerle kredi alan
girişimcilerimiz, özellikle sanayici kesimi, ihracatçı girişimcilerimiz
maalesef çok ciddi mağduriyetle de karşı karşıya kalmışlardır.
Uluslararası
rekabetten etkilenmeyen ve iç pazarı belirli bir yerde olan bazı sektörler -ki
bunların başında inşaat gelmektedir- bugünkü ekonomi yönetiminin ve iktidarın
en gözde sektörleri hâline gelmiştir. Buna bazı sağlık kesimini, eğitimi ve
enerjinin bazı alanlarını da ilave edebiliriz. Bu alanlardaki özelleştirmeler
sonucunda bu sektörler göz bebeği sektörler hâline getirilmiş iktidar
tarafından, girişimci sanayicilerimiz de kendi alanlarından çekilip bu
sektörlere geçmek zorunda kalmışlardır. Ancak gelinen bu nokta çarpık ekonomik
yapının hâlâ daha düzelmediğini de ortaya koymaktadır ki İstanbul Sanayi
Odasının 500 büyük sanayi kuruluşuna yönelik yaptığı anketlerde de bizim bu
bahsettiğimiz araştırma kanıtlanmış bir şekilde ortaya konmaktadır. Ucuz dövizle
dışarıdan borçlanan sanayicimizin kendi firmalarının öz kaynaklarından yüzde
132 oranında kredi kullandığı da bilinmektedir ancak sağlıklı bir ekonomide,
yani dünyada bu işi yapan sağlıklı ekonomilerde eğer 100 öz kaynağınız varsa 70
kredi almanız gerekir ve bunun hesabi kitabi tarafı da burada yatmaktadır.
Uluslararası ve
ülke içinde iktidarın sebep olduğu birtakım siyasal gerilimler yükselen döviz
fiyatlarımızla girişimcilerimizin üzerinde de bir kur baskısı yapmasına sebep
olmuştur ve bu ağır yükü, maalesef, özellikle ihracatçı, sanayici kesim
sırtında taşımak durumunda kalmıştır. 2012 yılında 190 milyar lira olan bu
kesimin firma borçları 2013 yılında 238 milyar liraya çıkmıştır ki ciddi bir
rakam olarak karşımızda duruyor.
Değerli
milletvekilleri, ekonominin bu verimlilik kaybını dikkate aldığımız zaman hem
iş gücünde hem de sermayede ciddi bir verimlilik kaybıyla karşı karşıyayız.
Düşük gelirli ürünlerin yelpazeden çıkıp, ileri teknolojili ürünleri üretip
ihraç edeceğimiz günlerin ve ekonomik uygulamaların yakında uygulamaya geçmesi
dileğiyle hepinize tekrar saygılar sunuyorum. (MHP ve CHP sıralarından
alkışlar) 
BAŞKAN –
Teşekkür ediyorum.
YUSUF HALAÇOĞLU
(Kayseri) – Karar yeter sayısı…
BAŞKAN –
Önergeyi oylarınıza sunacağım, karar yeter sayısı arayacağım.
Kabul edenler…
Kabul etmeyenler… Karar yeter sayısı vardır, önerge kabul edilmemiştir.
Maddeyi
oylarınıza sunuyorum: Kabul edenler… Kabul etmeyenler… Madde kabul edilmiştir.
25’inci madde
üzerinde üç adet önerge vardır, okutuyorum:
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 4447 sayılı Kanunun 50'nci maddesinde
değişiklik öngören 25'inci maddesinde geçen "işsiz geçen dönem"
ibaresinin "çalışmadan geçen süre" şeklinde değiştirilmesini arz ve
teklif ederiz. 
İdris Baluken Pervin
Buldan Hasip Kaplan
 Bingöl Iğdır 
Şırnak 
 Erol Dora Sebahat
Tuncel
 Mardin İstanbul
Türkiye Büyük Millet Meclisi Başkanlığına
Görüşülmekte olan 639 Sıra Sayılı İş Kanunu ile
Bazı Kanun ve Kanun Hükmünde Kararnamelerde Değişiklik Yapılmasına Dair Kanun
Tasarısı ile Ankara Milletvekili İzzet Çetin ve 13 Milletvekilinin; Ankara
Milletvekili İzzet Çetin'in; İstanbul Milletvekili Ferit Mevlüt Aslanoğlu'nun;
Yozgat Milletvekili Sadir Durmaz ve Milliyetçi Hareket Partisi Grup
Başkanvekili İzmir Milletvekili Oktay Vural'ın; İstanbul Milletvekili Abdullah
Levent Tüzel'in; Bingöl Milletvekili İdris Baluken'in; Bursa Milletvekili Sena
Kaleli ve 5 Milletvekilinin; Ankara Milletvekili İzzet Çetin'in; Tekirdağ
Milletvekili Candan Yüceer ve 3 Milletvekilinin; Kahramanmaraş Milletvekili
Mesut Dedeoğlu ile Milliyetçi Hareket Partisi Grup Başkanvekili İzmir
Milletvekili Oktay Vural'ın; Kırklareli Milletvekili Mehmet Siyam Kesimoğlu ve
4 Milletvekilinin; Mersin Milletvekili Aytuğ Atıcı'nın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Adana Milletvekili Turgay Develi'nin; İzmir
Milletvekili Musa Çam'ın; Bartın Milletvekili Muhammet Rıza Yalçınkaya'nın; İstanbul
Milletvekilleri Mahmut Tanal ve Binnaz Toprak'ın; İstanbul Milletvekili Mahmut
Tanal'ın; İstanbul Milletvekilleri Mahmut Tanal ve Gürsel Tekin'in; İstanbul
Milletvekili Celal Dinçer'in; Manisa Milletvekili Erkan Akçay'ın; Konya
Milletvekili Mustafa Kalaycı ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Muğla Milletvekili Nurettin Demir'in; Ankara
Milletvekili Levent Gök'ün; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
İstanbul Milletvekili Ali Özgündüz'ün; Tekirdağ Milletvekili Bülent Belen ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; Ankara Milletvekili İzzet Çetin'in; İstanbul Milletvekilleri Aydın Ağan
Ayaydın ve Ercan Cengiz'in; Kars Milletvekili Mülkiye Birtane'nin; Manisa
Milletvekili Erkan Akçay ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Ankara Milletvekili İzzet
Çetin'in; Zonguldak Milletvekili Ali İhsan Köktürk'ün; İstanbul Milletvekili
Mustafa Sezgin Tanrıkulu'nun; İstanbul Milletvekili Mahmut Tanal'ın; İstanbul
Milletvekili Mahmut Tanal'ın; İstanbul Milletvekili Atila Kaya ve Milliyetçi
Hareket Partisi Grup Başkanvekili İzmir Milletvekili Oktay Vural ile 2
Milletvekilinin; Barış ve Demokrasi Partisi Grup Başkanvekili Iğdır
Milletvekili Pervin Buldan'ın; Burdur Milletvekili Ramazan Kerim Özkan'ın;
Hatay Milletvekili Mevlüt Dudu'nun; Hatay Milletvekili Mevlüt Dudu'nun; Ankara
Milletvekili Levent Gök'ün; Ankara Milletvekili Levent Gök'ün; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır ve 1 Milletvekilinin; Mersin Milletvekili Ali
Öz ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; Balıkesir Milletvekili Ayşe Nedret Akova'nın;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; İstanbul Milletvekili Durmuş Ali Torlak
ve Milliyetçi Hareket Partisi Grup Başkanvekili Mersin Milletvekili Mehmet
Şandır ile 1 Milletvekilinin; İzmir Milletvekili Musa Çam'ın; Manisa
Milletvekili Sakine Öz'ün Kanun Teklifleri ile; Benzer Mahiyetteki Kanun
Teklifleri ve Plan ve Bütçe Komisyonu Raporunun 25. maddesinin aşağıdaki
şekilde değiştirilmesini arz ve teklif ederiz.
"MADDE 25 -
25/8/1999 tarihli ve 4447 sayılı İşsizlik Sigortası Kanununun 50 nci maddesinin
birinci fıkrasındaki "asgari ücretin brüt tutarının yüzde seksenini
geçemez." ibaresi "asgari ücretin brüt tutarını geçemez."
şeklinde değiştirilmiş ve üçüncü fıkrasına aşağıdaki cümle eklenmiştir.
"4857
sayılı Kanunun 21 inci maddesi gereği işe iade davası nedeniyle yatırılan
primlerin son günü esas alınarak işsizlik ödeneği hak sahipliği belirlenir ve
işsiz geçen dönem için ödeme yapılır."
 Sakine Öz Mehmet
Haberal Hasan Ören
 Manisa Zonguldak Manisa
 Muhammet Rıza
Yalçınkaya  Ali İhsan Köktürk Süleyman
Çelebi
 Bartın Zonguldak İstanbul
 Musa Çam İzzet
Çetin Rahmi Aşkın Türeli
 İzmir Ankara İzmir
 Özgür Özel Vahap
Seçer Bülent Kuşoğlu
 Manisa Mersin Ankara

Türkiye
Büyük Millet Meclisi Başkanlığına
Görüşülmekte olan 639 sıra sayılı İş
Kanunu ile Bazı Kanun ve Kanun Hükmünde Kararnamelerde Değişiklik Yapılmasına
Dair Kanun Tasarısı ile Manisa Milletvekili Erkan Akçay'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Yozgat Milletvekili Sadir Durmaz ve Milliyetçi
Hareket Partisi Grup Başkanvekili İzmir Milletvekili Oktay Vural'ın;
Kahramanmaraş Milletvekili Mesut Dedeoğlu ile Milliyetçi Hareket Partisi Grup
Başkanvekili İzmir Milletvekili Oktay Vural'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 1
Milletvekilinin; İstanbul Milletvekili Atila Kaya ve Milliyetçi Hareket Partisi
Grup Başkanvekili İzmir Milletvekili Oktay Vural ile 2 Milletvekilinin;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Mersin Milletvekili Ali Öz ve Milliyetçi Hareket Partisi Grup Başkanvekili
Mersin Milletvekili Mehmet Şandır ile 1 Milletvekilinin; Osmaniye Milletvekili
Hasan Hüseyin Türkoğlu ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 3 Milletvekilinin; Kastamonu Milletvekili Emin
Çınar ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kastamonu Milletvekili Emin Çınar ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Mersin Milletvekili Mehmet
Şandır ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kütahya Milletvekili Alim Işık ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Balıkesir Milletvekili Ahmet
Duran Bulut ve Milliyetçi Hareket Partisi Grup Başkanvekili Kayseri
Milletvekili Yusuf Halaçoğlu ile 20 Milletvekilinin; Samsun Milletvekili
Cemalettin Şimşek'in; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili İzmir Milletvekili Oktay Vural'ın Benzer
Mahiyetteki Kanun Teklifleri ve Plan ve Bütçe Komisyonu Raporu ile Türkiye
Büyük Millet Meclisi Başkanlığı ve Plan ve Bütçe Komisyonu Başkanlığı
Tezkerelerinin 25 inci maddesinin aşağıdaki şekilde değiştirilmesini arz ve
teklif ederiz.
 Alim Işık Erkan
Akçay  Mustafa Kalaycı
 Kütahya Manisa Konya
 Yusuf Halaçoğlu Ahmet
Kenan Tanrıkulu Mesut Dedeoğlu
 Kayseri İzmir Kahramanmaraş
MADDE 25- 4447
sayılı Kanunun 50 nci maddesinin birinci fıkrasının ikinci cümlesi yürürlükten
kaldırılmış, aynı fıkranın ilk cümlesindeki ‘yüzde kırkıdır.' ibaresi ‘yüzde
altmışıdır.’ şeklinde ‘120 gün' ibaresi ‘90 gün', ‘son üç yıl’ ibaresi ‘son beş
yıl', ‘180 gün' ibaresi ‘600 gün', ‘240' gün ibaresi ‘900 gün', ‘300 gün'
ibaresi ‘1080 gün' şeklinde değiştirilmiş ve tasarının üçüncü fıkrasına
aşağıdaki cümle eklenmiştir.
"4857
sayılı Kanunun 21 inci maddesi gereği işe iade davası nedeniyle yatırılan
primlerin son günü esas alınarak işsizlik ödeneği hak sahipliği belirlenir ve
işsiz geçen dönem için ödeme yapılır."  
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ CAHİT BAĞCI (Çorum) – Katılmıyoruz Başkanım.
BAŞKAN – Hükûmet
katılıyor mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Katılamıyoruz. 
Önerge üzerinde
söz isteyen Ahmet Kenan Tanrıkulu, İzmir Milletvekili.
Buyurun Sayın
Tanrıkulu.
AHMET KENAN
TANRIKULU (İzmir) – Sayın Başkan, değerli milletvekilleri; görüşülen tasarının
25’inci maddesi üzerinde verdiğimiz önergeyle ilgili olarak söz almış
bulunuyorum. Öncelikle, Genel Kurulu saygıyla selamlıyorum.
Görüştüğümüz
maddeyle işsiz kaldığı dönemde işsizlik ödeneğinden yararlanıp işe iade davası
sonucunda da tekrar ücretleri ve primleri ödenenlerin bu ödemeler düşülerek
kalan tutarlarda işsizlik ödeneğinden yararlanabilmesi hususu düzenlenmekte. 
Değerli
milletvekilleri, AKP hükûmetlerinin on iki yıldır işsizlikle mücadele konusunda
ciddi bir iddia ortaya koyamadığı, bir strateji, bir plan ve istihdamın yapısal
sorunlarını çözecek herhangi bir model getiremediğini görüyoruz. 
Gene, enteresan olan bir başka konu, sanayimizin
ihtiyacı olan ara eleman yetiştirilmesi konusunda da yaklaşık on iki yıldır
herhangi bir tedbir geliştirilememiş ve bu noktada da, maalesef, herhangi bir
çalışma içerisinde bulunamamıştır. Ancak, daha ilginç olanı, şu anda işsiz
sayısının yaklaşık beşte 1’i üniversite diplomasına sahip olan işsizlerdir.
Yani, lise diplomalı veyahut meslek lisesi diplomalı işsizlerden ziyade, daha
çok üniversite diplomalı işsizlerle karşı karşıyayız. Bu kesimdeki işsizlik
oranı şu anda yüzde 20’yi bulmakta. Yani, toplamda 2,7 milyon işsiz içerisinde
yaklaşık yüzde 20 civarında üniversiteli işsizle karşı karşıyayız. 
Değerli milletvekilleri, ekonomik olarak orta ve
uzun vadede ülkemize kazanç sağlamayacak düzenlemelerin yer aldığı bu torba
tasarıyı görüşmeye devam ediyoruz. Ancak bu tasarı, girişimcilerimizin üzerinde
günlük ticari ve yaşam mücadelelerine katkı yapacak herhangi bir ilave de
getirmemektedir. Geldiğimiz nokta itibarıyla enflasyonun yani Tüketici Fiyat
Endeksi’nin son üç aydır yüzde 9’ların üzerinde demirlediğini ve çift haneleri
de zorladığını görüyoruz tıpkı işsizlikte olduğu gibi. Bu bakımdan, haziran
ayında gerçekleşen enflasyon rakamlarına baktığımız zaman, geçmiş iki yılın oldukça
üzerinde gerçekleşen rakamlarla karşı karşıyayız. Yine yılın ilk ayı, altı
aylık enflasyonundaki artış önceki yıllarla mukayese yapıldığı zaman ekonominin
büyük bir problemle karşı karşıya kalacağını gösteriyor. İşte, yıllardır devam
eden bu yüksek enflasyon kronik hastalığı hem vatandaşımızı hem girişimcimizi
ezmekte ve ticaret ile yaşam şartlarını ağırlaştırarak, her şeyden önemlisi de
ciddi bir gelir kaybına yol açarak acı ve başarısız bir ekonomi politikasını
karşımıza getirmektedir. Faizleri emir ve kumandayla düşürmeye çalışanlar sıra
enflasyona geldiği zaman aynı tutumu gösterememektedirler. Enteresan olan, bir
ekonomide faizlerin doğru belirlenmesinde hem tasarrufları hem tüketimi,
üretimi, doğal olarak yatırımları ve dışarıdan gelecek olan finansman girişini
de etkileyeceği için sonunda kaynak tahsisini etkileyecek bir politikadır faiz
politikası. 
Değerli
milletvekilleri, Türkiye İstatistik Kurumu her ne kadar enflasyonu düşük
göstermeye çalışsa da vatandaşın enflasyonu TÜİK’in enflasyonundan oldukça da
farklı gitmektedir. Örneğin
Tüketici Hakları Derneğinin yaptığı enflasyon çalışmalarında ve takip ettiği 32
ana temel üründeki gıda enflasyonuna baktığımız zaman bu enflasyonun ortalama
yüzde 10 fiyat artışı getirdiğini ve bazı ürünlerde de yüzde 90’ı bulduğunu
görüyoruz. Örneğin bu çalışmaya göre, pirinç yüzde 44, yumurta yüzde 33,
patates yüzde 27, kuru fasulye yüzde 65 artmış yani nerede TÜİK’in açıkladığı
rakamlar, nerede vatandaşın karşı karşıya kaldığı fiyatlar.
Değerli milletvekilleri, aynı
şekilde, girişimcilerimiz de yüksek enflasyondan şikâyetçidir. Bu bakımdan
ekonomide üstyapının doğru belirlenebilmesi için altyapının da aynı şekilde
doğru, tutarlı ve yerinde belirlenmesi gerekir. Bu ekonomi teorisinin en önemli
kesimidir ve buna dikkat edilmesi gerekir.
Bizimle birlikte teknoloji yarışına
geçen Tayvan, Güney Kore, Singapur gibi ülkeler on iki yıldır bizi çok çok
geride bırakmıştır, artık teknoloji merkezi ülkeler hâline gelmişler ama
maalesef biz bu süre içerisinde, bu teknolojiyi üretir ülke durumuna gelemedik.
Değerli milletvekilleri, bu tip
geçici düzenlemeler yerine ekonomiyi doğru yerinde götürecek düzenlemelerin
gelmesi dileğiyle tekrar saygılarımı sunuyorum. 
BAŞKAN – Teşekkür ediyorum.
Önergeyi oylarınıza sunuyorum...
III.- YOKLAMA

(CHP sıralarından bir grup
milletvekili ayağa kalktı)
MUHARREM İNCE (Yalova) - Yoklama
istiyoruz.
BAŞKAN - Yoklama talebi var, yerine
getireceğim.
Sayın İnce, Sayın Özel, Sayın Türeli,
Sayın Demiröz, Sayın Ören, Sayın Sarı, Sayın Kuşoğlu, Sayın Çam, Sayın Çelebi,
Sayın Canalioğlu, Sayın Özgümüş, Sayın Erdoğdu, Sayın Aygün, Sayın Küçük, Sayın
Öz, Sayın Haberal, Sayın Tanal, Sayın Öztürk, Sayın Çetin, Sayın Ekşi.
Yoklama için iki dakika süre
veriyorum.
(Elektronik
cihazla yoklama yapıldı)
BAŞKAN – Sayın milletvekilleri,
toplantı yeter sayısı vardır.
VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER (Devam)
A) Kanun Tasarı ve Teklifleri (Devam)
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın
Milletvekili Muhammet Rıza Yalçınkaya'nın; İstanbul Milletvekilleri Mahmut
Tanal ve Binnaz Toprak'ın; İstanbul Milletvekili Mahmut Tanal'ın; İstanbul
Milletvekilleri Mahmut Tanal ve Gürsel Tekin'in; İstanbul Milletvekili Celal
Dinçer'in; Manisa Milletvekili Erkan Akçay'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Muğla Milletvekili Nurettin Demir'in; Ankara Milletvekili
Levent Gök'ün; Manisa Milletvekili Erkan Akçay ve Milliyetçi Hareket Partisi
Grup Başkanvekili Mersin Milletvekili Mehmet Şandır'ın; İstanbul Milletvekili
Ali Özgündüz'ün; Tekirdağ Milletvekili Bülent Belen ve Milliyetçi Hareket
Partisi Grup Başkanvekili Mersin Milletvekili Mehmet Şandır'ın; Ankara
Milletvekili İzzet Çetin'in; İstanbul Milletvekilleri Aydın Ağan Ayaydın ve
Ercan Cengiz'in; Kars Milletvekili Mülkiye Birtane'nin; Manisa Milletvekili
Erkan Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Ankara Milletvekili İzzet Çetin'in;
Zonguldak Milletvekili Ali İhsan Köktürk'ün; İstanbul Milletvekili Mustafa
Sezgin Tanrıkulu'nun; İstanbul Milletvekili Mahmut Tanal'ın; İstanbul Milletvekili
Mahmut Tanal'ın; İstanbul Milletvekili Atila Kaya ve Milliyetçi Hareket Partisi
Grup Başkanvekili İzmir Milletvekili Oktay Vural ile 2 Milletvekilinin; Barış ve
Demokrasi Partisi Grup Başkanvekili Iğdır Milletvekili Pervin Buldan'ın; Burdur
Milletvekili Ramazan Kerim Özkan'ın; Hatay Milletvekili Mevlüt Dudu'nun; Hatay
Milletvekili Mevlüt Dudu'nun; Ankara Milletvekili Levent Gök'ün; Ankara
Milletvekili Levent Gök'ün; Kahramanmaraş Milletvekili Mesut Dedeoğlu ve
Milliyetçi Hareket Partisi Grup Başkanvekili Mersin Milletvekili Mehmet Şandır
ve 1 Milletvekilinin; Mersin Milletvekili Ali Öz ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
Balıkesir Milletvekili Ayşe Nedret Akova'nın; Mersin Milletvekili Ali Öz ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; İstanbul Milletvekili Durmuşali Torlak ve Milliyetçi Hareket Partisi
Grup Başkanvekili Mersin Milletvekili Mehmet Şandır ile 1 Milletvekilinin;
İzmir Milletvekili Musa Çam'ın; Hatay Milletvekili Adnan Şefik Çirkin'in;
Manisa Milletvekili Sakine Öz'ün; Diyarbakır Milletvekili Emine Ayna'nın;
İstanbul Milletvekilleri Gürsel Tekin ve Mahmut Tanal'ın; Erzincan Milletvekili
Muharrem Işık'ın; İstanbul Milletvekili Abdullah Levent Tüzel'in; İstanbul
Milletvekili Abdullah Levent Tüzel'in; Kocaeli Milletvekili Haydar Akar'ın;
Cumhuriyet Halk Partisi Grup Başkanvekili İstanbul Milletvekili Mehmet Akif
Hamzaçebi ve İstanbul Milletvekili Ferit Mevlüt Aslanoğlu'nun; İzmir
Milletvekili Rahmi Aşkın Türeli'nin; Manisa Milletvekili Özgür Özel'in; İzmir
Milletvekili Rahmi Aşkın Türeli'nin; Batman Milletvekili Ayla Akat Ata'nın;
Bursa Milletvekili Sena Kaleli'nin; Mersin Milletvekili Ali Öz ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 1
Milletvekilinin; Osmaniye Milletvekili Hasan Hüseyin Türkoğlu ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 3
Milletvekilinin; Diyarbakır Milletvekili Altan Tan'ın; İzmir Milletvekili Rahmi
Aşkın Türeli'nin; İzmir Milletvekili Hülya Güven ve 34 Milletvekilinin;
İstanbul Milletvekili Sebahat Tuncel'in; Balıkesir Milletvekili Namık Havutça'nın;
Trabzon Milletvekili Mehmet Volkan Canalioğlu'nun; Trabzon Milletvekili Mehmet
Volkan Canalioğlu'nun; Kastamonu Milletvekili Emin Çınar ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Bursa Milletvekili Sena Kaleli'nin; İstanbul
Milletvekili Mahmut Tanal'ın; Trabzon Milletvekili Mehmet Volkan Canalioğlu'nun;
Mersin Milletvekili Mehmet Şandır ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Kütahya Milletvekili Alim Işık
ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Balıkesir Milletvekili Ahmet Duran Bulut ve Milliyetçi Hareket Partisi
Grup Başkanvekili Kayseri Milletvekili Yusuf Halaçoğlu ile 20 Milletvekilinin;
Trabzon Milletvekili Mehmet Volkan Canalioğlu'nun; Barış ve Demokrasi Partisi
Grup Başkanvekili Bingöl Milletvekili İdris Baluken'in; İstanbul Milletvekili
Süleyman Çelebi'nin; Tekirdağ Milletvekili Candan Yüceer'in; Samsun Milletvekili
Cemalettin Şimşek'in; Balıkesir Milletvekili Ayşe Nedret Akova'nın; İzmir
Milletvekili Rahmi Aşkın Türeli'nin; İzmir Milletvekili Rahmi Aşkın Türeli'nin;
Balıkesir Milletvekili Ayşe Nedret Akova'nın; İstanbul Milletvekili Abdullah
Levent Tüzel'in; İzmir Milletvekili Aytun Çıray'ın; Balıkesir Milletvekili Ayşe
Nedret Akova'nın; Konya Milletvekili Mustafa Kalaycı ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Balıkesir Milletvekili Ayşe Nedret Akova'nın; Balıkesir
Milletvekili Ayşe Nedret Akova'nın; Ankara Milletvekili İzzet Çetin'in; Manisa
Milletvekili Hasan Ören'in; Çanakkale Milletvekili Mustafa Serdar Soydan'ın;
Manisa Milletvekili Hasan Ören'in; Manisa Milletvekili Özgür Özel'in; Bursa
Milletvekilleri Hüseyin Şahin ve Önder Matlı ile 8 Milletvekilinin; İzmir
Milletvekili Aytun Çıray'ın; Manisa Milletvekili Hasan Ören’in; Denizli
Milletvekili Mehmet Yüksel ve Çorum Milletvekili Cahit Bağcı ile 37
Milletvekilinin; Manisa Milletvekili Erkan Akçay ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Manisa Milletvekili Sakine
Öz'ün; Cumhuriyet Halk Partisi Grup Başkanvekili İstanbul Milletvekili Mehmet
Akif Hamzaçebi'nin Benzer Mahiyetteki Kanun Teklifleri ve Plan ve Bütçe
Komisyonu Raporu ile Türkiye Büyük Millet Meclisi Başkanlığı ve Plan ve Bütçe
Komisyonu Başkanlığı Tezkereleri (1/931, 2/115, 2/139, 2/158, 2/195, 2/282,
2/297, 2/298, 2/324, 2/368, 2/399, 2/434, 2/439, 2/453, 2/524, 2/528, 2/555,
2/601, 2/640, 2/689, 2/691, 2/798, 2/885, 2/896, 2/944, 2/1019, 2/1063, 2/1103,
2/1131, 2/1156, 2/1200, 2/1202, 2/1203, 2/1217, 2/1222, 2/1227, 2/1236, 2/1242,
2/1245, 2/1248, 2/1258, 2/1260, 2/1301, 2/1302, 2/1345, 2/1350, 2/1364, 2/1372,
2/1383, 2/1414, 2/1422, 2/1426, 2/1431, 2/1437, 2/1442, 2/1488, 2/1496, 2/1498,
2/1506, 2/1514, 2/1516, 2/1525, 2/1540, 2/1595, 2/1652, 2/1655, 2/1657, 2/1677,
2/1688, 2/1716, 2/1747, 2/1765, 2/1775, 2/1794, 2/1797, 2/1799, 2/1808, 2/1837,
2/1869, 2/1899, 2/1906, 2/1924, 2/1932, 2/1938, 2/1954, 2/1957, 2/1963, 2/1983,
2/1997, 2/2000, 2/2032, 2/2041, 2/2051, 2/2056, 2/2057, 2/2065, 2/2069, 2/2083,
2/2146, 2/2156, 2/2158, 2/2176, 2/2178, 2/2186, 2/2187, 2/2190, 2/2191, 2/2192,
2/2198) (S. Sayısı: 639) (Devam)

BAŞKAN –
Önergeyi oylarınıza sunuyorum: Kabul edenler... Kabul etmeyenler... Önerge
kabul edilmemiştir. 
Diğer önergeyi
okutuyorum:
Türkiye Büyük Millet Meclisi Başkanlığına
Görüşülmekte
olan 639 Sıra Sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Ankara Milletvekili İzzet Çetin
ve 13 Milletvekilinin; Ankara Milletvekili İzzet Çetin'in; İstanbul
Milletvekili Ferit Mevlüt Aslanoğlu'nun; Yozgat Milletvekili Sadir Durmaz ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
İstanbul Milletvekili Abdullah Levent Tüzel'in; Bingöl Milletvekili İdris Baluken'in;
Bursa Milletvekili Sena Kaleli ve 5 Milletvekilinin; Ankara Milletvekili İzzet
Çetin'in; Tekirdağ Milletvekili Candan Yüceer ve 3 Milletvekilinin;
Kahramanmaraş Milletvekili Mesut Dedeoğlu ile Milliyetçi Hareket Partisi Grup
Başkanvekili İzmir Milletvekili Oktay Vural'ın; Kırklareli Milletvekili Mehmet
Siyam Kesimoğlu ve 4 Milletvekilinin; Mersin Milletvekili Aytuğ Atıcı'nın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Adana Milletvekili Turgay
Develi'nin; İzmir Milletvekili Musa Çam'ın; Bartın Milletvekili Muhammet Rıza
Yalçınkaya'nın; İstanbul Milletvekilleri Mahmut Tanal ve Binnaz Toprak'ın;
İstanbul Milletvekili Mahmut Tanal'ın; İstanbul Milletvekilleri Mahmut Tanal ve
Gürsel Tekin'in; İstanbul Milletvekili Celal Dinçer'in; Manisa Milletvekili
Erkan Akçay'ın; Konya Milletvekili Mustafa Kalaycı ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Muğla Milletvekili
Nurettin Demir'in; Ankara Milletvekili Levent Gök'ün; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Ali Özgündüz'ün; Tekirdağ Milletvekili
Bülent Belen ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Ankara Milletvekili İzzet Çetin'in; İstanbul
Milletvekilleri Aydın Ağan Ayaydın ve Ercan Cengiz'in; Kars Milletvekili
Mülkiye Birtane'nin; Manisa Milletvekili Erkan Akçay ve Milliyetçi Hareket
Partisi Grup Başkanvekili Mersin Milletvekili Mehmet Şandır ile 1
Milletvekilinin; Ankara Milletvekili İzzet Çetin'in; Zonguldak Milletvekili Ali
İhsan Köktürk'ün; İstanbul Milletvekili Mustafa Sezgin Tanrıkulu'nun; İstanbul
Milletvekili Mahmut Tanal'ın; İstanbul Milletvekili Mahmut Tanal'ın; İstanbul
Milletvekili Atila Kaya ve Milliyetçi Hareket Partisi Grup Başkanvekili İzmir
Milletvekili Oktay Vural ile 2 Milletvekilinin; Barış ve Demokrasi Partisi Grup
Başkanvekili Iğdır Milletvekili Pervin Buldan'ın; Burdur Milletvekili Ramazan
Kerim Özkan'ın; Hatay Milletvekili Mevlüt Dudu'nun; Hatay Milletvekili Mevlüt
Dudu'nun; Ankara Milletvekili Levent Gök'ün; Ankara Milletvekili Levent Gök'ün;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; Balıkesir Milletvekili Ayşe
Nedret Akova'nın; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; İstanbul Milletvekili Durmuşali
Torlak ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; İzmir Milletvekili Musa Çam'ın; Manisa
Milletvekili Sakine Öz'ün Kanun Teklifleri ile; Benzer Mahiyetteki Kanun
Teklifleri ve Plan ve Bütçe Komisyonu Raporunun 25. maddesinin aşağıdaki
şekilde değiştirilmesini arz ve teklif ederiz.
Mehmet Haberal (Zonguldak) ve arkadaşları
MADDE 25 -
25/8/1999 tarihli ve 4447 sayılı İşsizlik Sigortası Kanununun 50 nci maddesinin
birinci fıkrasındaki “asgari ücretin brüt tutarının yüzde seksenini geçemez.”
ibaresi “asgari ücretin brüt tutarını geçemez.” şeklinde değiştirilmiş ve
üçüncü fıkrasına aşağıdaki cümle eklenmiştir.
“4857 sayılı
Kanunun 21 inci maddesi gereği işe iade davası nedeniyle yatırılan primlerin
son günü esas alınarak işsizlik ödeneği hak sahipliği belirlenir ve işsiz geçen
dönem için ödeme yapılır.”
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ CAHİT BAĞCI (Çorum) – Katılmıyoruz Başkanım.
BAŞKAN – Hükûmet
katılıyor mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Katılamıyoruz.
BAŞKAN – Önerge
üzerinde söz isteyen Bülent Kuşoğlu, Ankara Milletvekili. 
Buyurun Sayın
Kuşoğlu. (CHP sıralarından alkışlar) 
BÜLENT KUŞOĞLU
(Ankara) – Sayın Başkan, değerli arkadaşlarım; herkesi saygıyla selamlıyorum. 
Görüşmekte olduğumuz tasarının
25’inci maddesi üzerinde verdiğimiz önergeyle ilgili olarak söz almış
bulunuyorum. Bu madde 4447 sayılı İşsizlik Sigortası Kanunu’nun 50’nci
maddesine bir fıkra ilave ediyor ve işsizlik ödeneği hak sahipliğinin daha net
belirlenmesini getiriyor; biz de buna katılıyoruz, düzgün, doğru bir düzenleme
yapılmış. Dolayısıyla, bunun üzerinde çok fazla konuşmayacağım değerli
arkadaşlar ama konuşmak istediğim bir konu var. Biliyorsunuz, yasama görevi
yaparken, yasama görevi yaptığımız, düzenlemekte olduğumuz kanun maddeleri
mevzuatla ilgili olarak o maddenin ilgili olduğu kurumları da masaya
yatırmakta, denetim görevimizi bu arada yapmakta da fayda var. Bu vesileyle ben
Sosyal Güvenlik Kurumuyla ilgili bir söz söylemek istiyorum.
Sosyal Güvenlik Kurumu,
biliyorsunuz, tek çatı altında birleştirildi 2006’dan beri, bir mevzuat değişikliğiyle;
çok önemliydi, yıllardan beri beklenen bir değişiklikti bu. Bu değişiklik
sonrası neler oldu? Acaba beklenen tek çatı altında norm ve standart birliği
gerçekleşebildi mi? Tek çatının norm ve standart birliğinin amaçları yerine
geldi mi? Mesela ben bu konuda Sayın Bakanın bir çalışma yapmasını, Plan ve
Bütçe Komisyonuna özellikle SGK tarafından yapılan bu çalışmanın bir rapor
olarak verilmesini çok arzu ederim. Gerçekten çok iddialı bir şekilde bu konuya
girdik, bu konuyu gerçekleştirdik ama uygulamada ne oldu? Mesela ben bakıyorum,
finansal açıdan pek bir yarar getirmemiş, finansman çok önemli bir konuydu ama
Sosyal Güvenlik Kurumunun açıkları artmış, azalmamış, sigortalı sayısında bir
artış olmasına rağmen azalmamış çünkü sağlık harcamalarında çok büyük bir artış
söz konusu olmuş. Norm ve standart birliği sağlanamamış, yine farklı mevzuatlar
söz konusu, biz “SSK, BAĞ-KUR, Emekli Sandığı” diyorduk daha önce, üçü ayrı
kurumdu, şimdi de “4/A, 4/B, 4/C” diyoruz, bunların mevzuatlarını da bir kanun
altında topladık ama aslında gerçek anlamda mevzuatları da farklı değil yine.
VEDAT DEMİRÖZ (Bitlis) – Anayasa
Mahkemesi bozdu.
BÜLENT KUŞOĞLU (Devamla) –
Anayasa Mahkemesi de bozsa haklı bir gerekçe Sayın Demiröz ama buna ilişkin bir
düzenleme yapabilirdik, bunu Anayasa Mahkemesinin istediği şekilde düzenleyip
getirebilirdik, bu düzenlemeyi de şimdiye kadar yapmadık. Aslında yapmamız
lazım, eksik kalan bir taraf bu, sıkıntılar var orada. 
Daha fazla bir
nüfusu kavrayabildik mi diye bakıyorum, kayıt dışılık artmış, azalmamış,
dolayısıyla, daha fazla bir nüfusu da kavrayamamışız. Hâlbuki teknolojik
imkânlar gelişmiş, otomasyon olanakları çok daha fazla olmasına rağmen, daha
fazla bir nüfusu kavrayıp sigortalı yapamamışız, sigorta yardımlarından
yararlandıramamışız. Hâlbuki ilk önce yapılması gereken buydu. Nüfusu
kavrayamıyorsanız, gelirini bilmiyorsanız o nüfusun, hanehalkının, ondan sonra
sigortacılık yapmanız mümkün değil. İlk yapılması gereken buydu Sayın Bakanım.
Nüfusu kavrayacaktık, gelirini bilecektik, yaşını bilecektik, ondan sonra,
tabii, bir aktüeryal yapı içerisinde gereken mevzuat düzenlemelerini
yapacaktık. Bizim bu alanda da eksiğimiz oldu.
Denetim mesela…
Denetim alanında da tek çatıdan sonra çok önemli eksiklerimiz var. Denetimde de
çok başarılı değiliz ve üç grubun denetim kadrolarını da bir araya getirmekte
epey sıkıntı çektik, hâlen de o sıkıntı devam ediyor.
Eğitim
imkânları, kurumlara verilen eğitim imkânları yeterli olmadı maalesef. 
Kadrolar
oturmadı. Mesela Kurumun Başkanı çok defa değişti, çok sık olarak değişti.
Başkan yardımcıları ve diğer birimlerle ilgili olarak değişikliklerden
bahsetmiyorum. Maalesef, daha önce oturmuş sayılabilecek olan bir kadro yapısı
varken, bu tek çatıdan sonra altüst olmuş, hercümerç olmuş bir yapıyla, kadroyla
karşılaştık, iyi olmadı. 
Diğer taraftan
da, bir de, emeklilikte yaşa takılanlar gibi böyle farklı kitleler ortaya
çıkardık norm ve standart birliği sağlayacağız diye. Bugün tam olarak
bilmiyoruz ama 5,6 milyona yakın olduğu ifade edilen bir emeklilikte yaşa
takılanlar var. Bunlar ne işe girebiliyorlar ne emekli olabiliyorlar, büyük
sıkıntılar içerisinde. Sizlere de geliyordur, özellikle bizim Plan ve Bütçe
Komisyonu üyelerine çok fazla müracaat ediyorlar haklı olarak. 
(Mikrofon
otomatik cihaz tarafından kapatıldı)
BÜLENT KUŞOĞLU
(Devamla) - Bir yığın sıkıntı oluştu. Bunlarla ilgili olarak da bir ara çözüm
zaman zaman önerildi ama Bakanlık bununla ilgili… O ara çözümde söz verildiği
hâlde -galiba söz verildiği hâlde- yerine getirilmedi. Zannediyorum Kurum
başkanlarının bu tür sözleri var Sayın Bakanım.
Değerli
arkadaşlar, çok teşekkür ediyorum. (CHP sıralarından alkışlar) 
BAŞKAN –
Teşekkür ediyorum.
Önergeyi
oylarınıza sunuyorum: Kabul edenler… Kabul etmeyenler… Önerge kabul
edilmemiştir.
Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
Olan 639 Sıra Sayılı Kanun Tasarısı'nın, 4447 sayılı Kanunun 50'nci maddesinde
değişiklik öngören 25'inci maddesinde geçen "işsiz geçen dönem"
ibaresinin "çalışmadan geçen süre" şeklinde değiştirilmesini arz ve
teklif ederiz.
 
İdris Baluken (Bingöl) ve arkadaşları
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ CAHİT BAĞCI (Çorum) – Katılmıyoruz Başkanım.
BAŞKAN – Hükûmet
katılıyor mu?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Katılamıyoruz.
BAŞKAN – Önerge
üzerinde söz isteyen İdris Baluken, Bingöl Milletvekili.
Buyurun Sayın
Baluken.
İDRİS BALUKEN
(Bingöl) – Teşekkür ediyorum. 
Sayın Başkan,
değerli milletvekilleri; 25’inci maddede verdiğimiz önerge üzerinde söz almış
bulunmaktayım. Tekrar hepinizi saygıyla selamlıyorum.
Önergemiz
yerinde bir önerge. “İşsiz geçen dönem” yerine “çalışmadan geçen süre”
ibaresini öngörmüşüz ve aslında, pek çok soruna çare getirebilecek bir formül
önermişiz. O nedenle, önergemizi desteklemeniz son derece önemlidir. Çünkü bu
işsizliği aslında biraz da hep beraber ele almak gerekiyor. Ünlü bir söz var,
basit kelimelerden oluşuyor ve işsizliği tanımlamak için de çok, zihinleri aydınlatan
bir söz. Aslında, bu söz şudur: “İşsizlik yoktur, işsizlik yaratan hükûmet ve
sistemler vardır.” 
Biz, tabii,
Türkiye’deki bütün işsizliğin günahını, vebalini Hükûmetinize yükleyecek
değiliz. Yani insanoğlunun devletli uygarlık sistemine geçmesi elitist bir
iktidarcı anlayışla beraber, bir sömürü sistemini kurmasıyla beraber işsizlik
başlamış ve özellikle kapitalist moderniteyle beraber bu sömürünün zirveye
ulaşmasıyla da, maalesef, işsizler ordusu insanlığın büyük bir sorunu olarak
bugüne kadar gelmiştir.
Şöyle bir
mantıkla düşünelim: Doğada, ekosistemde bir karıncanın bile işi varken bu kadar
milyonlarca insanın işsiz olmasını sorgulamadan aslında yol alamayız. Tabii,
bunu sorgulamak için temel bir sistem eleştirisi yapmak gerekiyor.
Hükûmetinizden böyle bir sistem eleştirisi yapmanızı istemiyoruz ama mevcut
neoliberal politikalarla siz de bu işsizlik ordusunun yaratılmasında, maalesef,
her geçen gün daha fazla katkılar sağlıyorsunuz. Bir taraftan işsizler ordusu yaratılıyor,
diğer taraftan da çalışanların iş güvenceleriyle ilgili, aşındıran yasaları
sürekli bu Meclise getiriyorsunuz. Bakın, Meclise gelen bu yasaların, yasa
tasarılarının genel zihniyetine bir bakın, genelde sendikal örgütlenmeyi
aşındırmaya çalışan, sendikaları, meslek örgütlerini mümkün olduğunca
daraltmaya çalışan bir anlayışı hemen hemen bütün yasa tasarılarınızda biz
görüyoruz. Örgütsüzleştirilen, sendikasız bırakılan çalışanları aslında bir
yönüyle de bu işsizler ordusuyla tehdit ediyorsunuz. Yani âdeta Demokles’in
kılıcı şeklinde, çalışanlara da bu işsizler ordusu üzerinden baskı
yaratıyorsunuz. Bu kadar fazla işsizin mevcut olması da sizin daha kolay bir
şekilde bu sistemi yönetmenizi, yoksul kesimleri kendinize sistem üzerinden
palyatif yöntemlerle bağlamanızı sağlıyor.
Dolayısıyla,
burada emek politikalarını bir bütün olarak masaya yatırmak gerekir. Ancak ben
kolay anlaşılması açısından, yarattığınız mağduriyetlere, bu, Kürtçe öğretmen
adayları üzerinden bir örnek vermek istiyorum, ne kadar popülist yaklaştığınızı
iyi ortaya koyuyor. Hatırlarsanız Hükûmetinizin şöyle bir çağrısı olmuştu:
Öğretmen olanlara “Kürtçe eğitim alın, pedagojik formasyon alın, biz sizi
istihdam edeceğiz.” demiştiniz, kamuoyuna da “Biz Kürtçeyi serbest bırakıyoruz,
Kürtçe eğitime geçeceğiz.” demiştiniz ama çağrınıza kulak asıp düzenini bozan,
Kürtçe eğitim için evini taşıyan, çoluğunu çocuğunu bırakıp büyük sıkıntılarla
eğitim gören Kürtçe öğretmenlerinin istihdam sorununu hâlâ çözemediniz,
Kürtçeyi de “Paran kadar Kürtçe.” anlayışı üzerinden özel okullara hapseden bir
anlayış ortaya koydunuz. Biz bu durumun ısrarla düzeltilmesi gerektiğini
söyledik. Vakit olmadığı için uzun uzun anlatmayacağım ama bu konuda Millî
Eğitim Bakanlığıyla da defalarca görüşmelerimiz oldu. Şöyle bir formül
önermiştik: Yani her ile belli sayıda norm kadro tahsis edelim, belli sayıda
Kürtçe öğretmenliği için norm kadro olsun, o ilde kaç okul varsa bu norm kadro
sayısı kadar olan öğretmenler bu okullara gidip ihtiyaç olan derslere girsinler
önerisi yapmıştık. Aslında Millî Eğitim Bakanı da bu önerinin son derece
mantıklı ve yapılabilir olduğunu söylemişti ama maalesef aradan bu kadar süre
geçmesine rağmen hâlâ bu öğretmen adayları işsiz olmaya devam ediyorlar. 
Gelin, en
azından bu torba yasada biz bu şekilde sorun yaşayan başta Kürtçe öğretmen
adayları olmak üzere bu sorun alanlarını hep beraber çözelim. Bu torba yasada
işsizlik ordusundan ne kadar alabilirsek o kadar kârdır diyorum. 
Genel Kurulu
saygıyla selamlıyorum. (HDP sıralarından alkışlar)
BAŞKAN –
Teşekkür ediyorum.
ÖZGÜR ÖZEL
(Manisa) – Karar yeter sayısı…
BAŞKAN –
Önergeyi oylarınıza sunacağım ve karar yeter sayısı arayacağım.
Kabul edenler…
Kabul etmeyenler… Önerge kabul edilmemiştir. Karar yeter sayısı vardır.
Maddeyi
oylarınıza sunuyorum: Kabul edenler… Kabul etmeyenler… Madde kabul edilmiştir. 
Böylece birinci
bölümde yer alan maddelerin oylamaları tamamlanmıştır.
Birleşime on
dakika ara veriyorum.
 Kapanma
Saati: 23.31
DOKUZUNCU OTURUM
Açılma Saati: 23.47
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Dokuzuncu
Oturumunu açıyorum. 
639 sıra sayılı
Kanun Tasarısı’nın görüşmelerine kaldığımız yerden devam edeceğiz.
Komisyon ve
Hükûmet yerinde.
Şimdi ikinci bölümün
görüşmelerine başlıyoruz.
İkinci bölüm 26
ila 50’nci maddeleri kapsamaktadır.
İkinci bölüm
üzerinde Milliyetçi Hareket Partisi Grubu adına söz isteyen Ahmet Kenan
Tanrıkulu, İzmir Milletvekili.
Buyurun Sayın
Tanrıkulu. 
MHP GRUBU ADINA
AHMET KENAN TANRIKULU (İzmir) – Sayın Başkan, sayın milletvekilleri;
görüştüğümüz kanun tasarısının ikinci bölümü üzerinde söz almış bulunuyorum.
Genel Kurulumuzu saygıyla selamlıyorum.
Bu görüştüğümüz
bölümde yer alan maddelerin çoğunluğu, 5510 sayılı Sosyal Sigortalar ve Genel
Sağlık Sigortası Kanunu ile 3201 sayılı Yurt Dışında Bulunan Türk
Vatandaşlarının Yurt Dışında Geçen Sürelerinin Sosyal Güvenlikleri Bakımından
Değerlendirilmesi Hakkında Kanun’daki düzenlemeleri içeriyor. Ancak, bu
düzenlemelerin tamamında ilgili konulardaki sorunların hakkaniyetli bir biçimde
de çözülemediğini görüyoruz şu ana kadar getirilen maddelerde. İleride, bu
tasarıdaki düzenlemeler sorunları yeteri kadar gideremediği için bir kez daha
aynı konularda düzenleme yapılması maalesef kaçınılmaz olacak. Bu arada da
tabii ki vatandaşlarımızın mağduriyetleri de devam etmiş olacak.
Değerli
milletvekilleri, bu tasarı, içinde birbiriyle çok da alakalı olmayan konuların
düzenlendiği ve genellikle de adında herkesin torba tasarı diye birleştiği bir
tasarı ve teklifler manzumesi olarak karşımıza geldi. İktidar konu başlıklarını
ayrı ayrı düzenleme kabiliyetini sergileyemediği için parça parça, günü
kurtaracak olan düzenlemelerin bir araya getirildiğini görüyoruz yani “yok
yasa, yap yasa” metodu burada da işlemiş gözüküyor değerli milletvekilleri.
Çeşitli
vaatlerle taşeron işçilerimizin devamlı ha bugün ha yarın çıkacak diye uzun
zamandır oyalandığını ve bir beklenti içine sokulduğunu da görüyoruz ancak
taşeronlukla ilgili getirilen düzenlemeler de bir hayli eksik. Kamuda taşeron
olarak çalışanların gözetildiği, özel sektörde taşeron çalışanlarının kulak
ardı edildiği bu düzenlemeler, belki de şimdiden çalışma barışını tehlikeye
sokacak ve çalışma hayatında birtakım huzursuzluklara da yol açabilecektir.
Nitekim, prim günü ve yıl şartlarını tamamlamış ancak yaşı bekleyen yani
kamuoyunda “emeklilikte yaşa takılanlar” olarak bilinen emekli adaylarına
yönelik olarak da bugün bu tasarıda herhangi bir çözüm getirilmemiştir. 
Geçtiğimiz on
iki yıllık süre içerisinde, bunu da sayarsak sekizincisi yapılacak olan vergi
ve prim affı düzenlemelerinde yapılandırma düzenlemeleri yine hüsranla
sonuçlanacağa benziyor çünkü bundan önceki af uygulamalarına baktığımız zaman,
çoğunlukla başarısızlıkla sonuçlandığını ve beklenen gelirin de yaklaşık yüzde
40’ına ancak ulaşılabildiğini görüyoruz; af ve benzeri düzenlemelerle
kamuoyunda bilinen ve kamu için kaynak yaratmaya yönelik politikalar, adalet ve
eşitlik ilkeleri açısından baktığımız zaman, maalesef tartışma getiren ve
mükellef davranışlarını da etkileyen uygulamalar olarak karşımıza çıkıyor. 
Bu tasarı
devlete borcunu zamanında ödeyen mükelleflere müjdeli bir haber vermemektedir.
Ortalaması neredeyse üç yıla denk gelen af kanunları mükelleflerde “Nasıl olsa
bir af çıkar, üç yılda bir de çıkıyor, bugüne kadar da öyle oldu.” diyerek
gelirlerini beyan etmemelerine veyahut da eksik gelir beyan etmelerine sebep
olmaktadır. 
Bugün 150 milyar liranın üzerindeki bir rakamı
görüşüyoruz bu tasarı çerçevesinde. Eğer doğru ekonomi politikaları yerinde
uygulanabilseydi, bu büyüklükteki rakam zamanında tahsil edilebilseydi, mevcut
yaşadığımız bu ekonomik tablonun da bir hayli farklı olması gerekecekti. Son
sekiz yıllık bütçe açıklarına baktığımız zaman bunlar meydana gelmeyecekti,
kamu borç stoku 2009 yılından itibaren bu kadar hızlı artmayacaktı, neticede
609,5 milyar liralık kamu borç stoku yerine 459,5 milyar liralık bir borç stoku
karşımıza çıkacaktı. Borç stoku da tabii bu derece hızlı artmadığı için son üç
yılda bütçeden yerli ve yabancıya ödenen bu paralar genellikle faizden tasarruf
edilmesi gereken miktarlar olacaktı ve bu da daha çok yatırım, üretim ve
istihdama yönelik yerinde ve doğru birtakım kaynak aktarmalarına sebebiyet
verecekti. 
Yine, 2011 seçimlerinden sonra karşılaştığımız,
bütçeye yazılan bütün negatif rakamların da pozitife dönme imkânını görecektik
eğer bu düzenlemeler zamanında yapılabilseydi.
Şimdi, bu başarısızlığın altında kalan iktidarın bu
uygulamalarına baktığımız zaman, bu tasarının Cumhurbaşkanlığı seçimlerinde
mükelleflere şirin gözükme adına yapıldığını da gayet iyi görüyoruz. Çünkü
iktidar kendi adayına oy toplama girişimini bu tasarının ilgili maddelerine
gizli veya açık yerleştirerek amacına ulaşmaya çalışıyor. Bu da seçimin ne
kadar adil olduğunun bir başka göstergesi. 
Değerli milletvekilleri, aflar konusunda, defalarca
buraya iktidar temsilcileri geldi ve bir daha af çıkarılmayacağını, devlete
karşı ödemeleri zamanında, düzenli ödeyen vatandaşların da cezalandırılmayacağını
Meclis tutanaklarında belirtti. İlgili tutanaklar açılır bakılırsa bu
görülebilir. Ancak, bu sözlerinden birkaç yıl içerisinde nasıl vazgeçtiklerini
de gene getirilen bu tasarıyla da görme imkânı buluyoruz. 
Öte yandan, çok garip olan bir başka uygulama da
var. Maliye Bakanı “Affa karşıyım.” derken, iktidar grubunun milletvekilleri
afları dizi dizi bu torbaya doldurup karşımıza da getirmiş gözüküyor.
Anayasa’mıza göre, vergi adaletinin sağlanması için vergi yükünün de dengeli
dağıtılması lazım. Bu anayasal bir hüküm olarak karşımıza çıkıyor. Vergi
alınması gereken kesimlerden yeterince vergi alınmaması veyahut vergilerin
belirli kesimler üzerinde bırakılması vergi adaletinin de on iki yıldır
ortalıkta gözükmediğinin en açık delili. Bu vergi yapısıyla ekonominin
dişlileri de maalesef düzenli çalışmayacak, gene, her zaman olduğu gibi, dar
gelirli vatandaşların ensesinde boza pişirilmeye devam edilecek. 
Değerli
milletvekilleri, ülkemizde “ahbap çavuş ekonomisi” veyahut da “ahbap çavuş
kapitalizmi” de deniyor buna, giderek hız kazanıyor. Nedir bu ahbap çavuş ekonomisi
veya kapitalizmi? Bunu kısaca tanımlarsak, siyasi iktidar sahiplerinin ya da
bürokrasinin, bazı işleri yapmak için iş adamlarıyla çıkar iş birliğine
girmeleri veya gelirlerini paylaşabileceği iş adamlarına ihaleleri vererek özel
sektörleri kendi özel sektörleri hâline getirmeleri. Buna “ahbap-çavuş
kapitalizmi” deniyor. 
Değerli
arkadaşlar, bu kapsamda baktığımız zaman, yurt dışında yayınlanan saygın bir
kuruluşun hazırladığı grafiklere göre Türkiye bu ahbap-çavuş kapitalizmi veya
ekonomisi skalasında orta bir yerde, yerini çok güzel bir şekilde de almış
gözüküyor.
Şimdi,
görüşmekte olduğumuz bu tasarının bir başka yönünü sizlere yansıtmaya
çalışacağım. Hazine Müsteşarlığının yıllık, yılın ilk altı aylık nakit
gerçekleşmelerine baktığımız zaman, tasarının bazı maddelerinin Hazinenin bu
yıllık, altı aylık gerçekleşmelerini olumsuz etkilediğini de görüyoruz. 
Bütçe
gelirlerinde ilk yarıda, 2013 yılının aynı dönemine göre baktığımız zaman,
artış sadece yüzde 6. Öbür tarafta enflasyon da yüzde 6’ydı. Demek ki reel bir
bütçe gelirinde artış maalesef söz konusu değil. 2013’ün haziran ayında 31,1
milyar liralık bir aylık gelirimiz olmuş. Bu yılın aynı ayına baktığımız zaman,
22,6 milyar liraya düşmüş.
Şimdi, daha
enteresan bir şey var; bu paraları hazine karşılarken, büyüyen bütçe açığının
önceki yıllardan daha farklı bir şekilde hazinenin kasasından kapatılması da
söz konusu. Bunu da nasıl yapmışlar? Haziran ayında Merkez Bankasının Türk
lirası hesabı bir ayda 22,6 milyar liradan 7,5 milyar liraya düşmüş. Ciddi bir
hazinenin finansmanı söz konusu bu kapatmada. 
Borçlar ciddi
bir noktada artıyor. Özellikle, özel sektörün yurt dışından sağladığı kredi
borçlarında cumhuriyet tarihinin rekorları da kırılıyor. Bir başka belki de
üzerinde durulması gereken bir şey: Şu anda, mayıs ayı itibarıyla özel sektörün
yurt dışı kredi borcu 208 milyar lira.
Bir başka önemli
konu da uluslararası yatırım pozisyonumuzda geldiğimiz nokta değerli
arkadaşlar. Burada da yükümlülüklerimiz 650 milyar dolara kadar yükselmiş, net
uluslararası yatırım açığımız 425 milyar doları bulmuş, ki bu ciddi bir alarm
veren husustur. Görevleri ülkemizin kaynaklarını en ideal ve hakkaniyetli bir
biçimde yönlendirmek olan ekonomi yönetimi ve iktidarın bu başarısızlıklar
nedeniyle bütçenin ihtiyacı olan gelirleri artırmak yerine bu torba tasarıya
bel bağlamaları ve beklenen gelirin yine gerçekleşmeyecek olması sebebiyle her
zaman olduğu gibi dürüst, namuslu, işinde gücünde olan vatandaşlarımızın cezalandırıldığı
bir tasarıyla karşı karşıyayız. Bunu ben tekrar dikkatlerinize sunmak istedim. 
Hepinize tekrar
teşekkür ediyor, saygılar sunuyorum. (MHP ve CHP sıralarından alkışlar)
BAŞKAN –
Teşekkür ediyorum.
Bölüm üzerinde
Halkların Demokratik Partisi Grubu adına söz isteyen Hasip Kaplan, Şırnak
Milletvekili? Yok.
Cumhuriyet Halk
Partisi Grubu adına söz isteyen Müslim Sarı, İstanbul Milletvekili. 
Buyurun Sayın
Sarı. (CHP sıralarından alkışlar)
CHP GRUBU ADINA
MÜSLİM SARI (İstanbul) – Teşekkür ederim Sayın Başkan.
Görüşmekte
olduğumuz torba yasanın ikinci bölümünün geneli üzerine söz almış bulunuyorum.
Hepinizi saygıyla selamlarım.
Tabii, bu
yasaların bir içsel tutarlılığı olmadığı için ve sistematiği de olmadığı için
bu tür yasaların geneli üzerine konuşmak son derece zor. Yan yana
getirebildiğimiz yasa sayısı benim ölçebildiğim kadarıyla, sayabildiğim
kadarıyla 50’yi geçti, belki çok daha fazladır. Dolayısıyla, birbiriyle ilgili
olmayan bütün yasalar bir araya getirildiği için ve bunun da bir sistematiği olmadığı
için sistematik olarak geneli üzerinde konuşmak çok mümkün olmuyor. Bu da
AKP’nin yasa yapma tekniğinin bize kazandırdığı yeni bir durumdur diye
düşünüyorum. İleride Türk siyasi hayatını yazanlar, Parlamentoya ilişkin
araştırma yapan araştırmacılar bu konuyla ilgili değerlendirmeleri de herhâlde
özel bir yere koyacaklar diye düşünmekteyim. 
Ben ikinci
bölümün geneli üzerine söz aldım, dolayısıyla 26’ncı maddeden 50’nci maddeye
kadar gidiyor. Kuşkusuz, buradaki maddelerin hepsi olumsuz maddeler değil, olumlu
maddeler de var. Gerek Komisyon görüşmeleri esnasında gerekse Genel Kurulda
Cumhuriyet Halk Partisi olumlu düzenlemelerin hepsinin yanında oldu, hatta
olumlu düzenlemeler için de daha olumluya götürebilmek için de birçok önerge
verdik. Dolayısıyla, her şeyden önce, Cumhuriyet Halk Partisi bütün bu
olumluluklara karşıymış gibi bir gösterge, böyle bir görünüm ve böyle bir bakış
açısıyla konuya yaklaşmanın doğru olmadığını düşünüyorum. Kayıtlara geçmesi
açısından onu da belirtmek isterim. Biz bu bölümde de olumlu olarak gördüğümüz
bütün maddelere ve bütün önergelere destek verdiğimizi belirtmek isteriz. Ancak
burada bu yasa görüşmeleri birtakım yanlış algılarla ya da yanlış
yönlendirmelerle gidiyor. Dolayısıyla, bu yanlış yönlendirmeleri de burada düzeltme
gereği duyuyoruz. 
Bunlardan
birincisi taşeron işçiliğine ilişkindir. Öyle bir hava var ki, hem Sayın
Canikli hem de Komisyon Başkanı yasanın görüşmelerine başlarken yapmış olduğu
değerlendirmelerde sanki Türkiye’de taşeron işçiliği sona erecekmiş gibi,
özellikle kamuda bu düzenlemelerle taşeron işçiliğinden vazgeçilecek ve böyle
bir çalışma yöntemi ve modeli olmayacakmış gibi bir hava yansıttılar. Esasen
kamuoyunda da böyle bir hava var ve AKP’nin algı üretme ve algı yönetme
makinesi burada da çalışıyor. Dolayısıyla, kamuoyunda sanki bu yasayla beraber
taşeron işçiliğine kamuda son verilecekmiş gibi bir algı var. Oysa gerçek hiç
böyle değil. Gerçeğin böyle olmadığını Sayın Bakan da biliyor ve Sayın Bakan da
aslında belirtiyor. Buradaki Sayın Bakana, hem Çalışma Bakanı hem de Komisyon
çalışmalarında bize eşlik eden, Hükûmeti temsil eden sayın bakanlara biz
defaatle sorduk: “Siz taşeron işçiliğine karşı mısınız, taşeron işçiliğinin
yanında mısınız?” Her seferinde taşeron işçiliğe karşı olmadıklarını belirttiler.

Bu yasa, aslında taşeron işçiliğini kamuda
kaldırmak bir yana, taşeron çalışma yöntemini meşrulaştırarak daha da
derinleştiriyor. Böyle bir yorum yapsak herhâlde yanılmayız çünkü daha önceki
uygulamalara ek olarak, kamuda hangi işlerin asıl, hangi işlerin yardımcı işler
olarak yapılabileceği ve hangi işlerin ne şekilde tanımlanacağı yetkisi
Bakanlar Kuruluna verildiği için bir sabah uyandığımızda Bakanlar Kurulu,
kamuda yapılan bir iş aslında asıl iş olduğu hâlde “Ben bunu yardımcı iş olarak
kabul ediyorum.” diyebilir ve böylece aslında kamuda, kamu görevlileriyle
yürütülmesi gereken bir iş, bir hizmet alımı sözleşmesiyle taşeron işçiliğe
verilebilir. Burada Bakanlar Kuruluna çok geniş bir yetki tanınıyor. Taşeronda
çalışan bazı işçilerin ya da taşeron işçiliğinin bazı alanları iyileştiriliyor,
bu doğru ancak bu iyileştirilme ile bu madde hükümleri bir arada
değerlendirildiğinde sistemin daha da meşrulaştığı ve Türkiye’de taşeron
çalıştırma yönteminin daha da derinleştiğini görebiliriz. 
Peki, neden? Şimdi, Sayın Bakan buraya çıktığında
dedi ki: “Taşeron işçiliği bizim mevzuatımızda yeni bir durum değildir, 1936
yılından beri vardır.” Evet, doğru, mevzuatımızda 1936 yılından beri var, aynı
zamanda taşeron işçiliği AKP’den önce de vardı, dolayısıyla AKP iktidara
geldiğinde Türkiye’de 153 bin kamuda çalışan taşeron işçi vardı. Dolayısıyla,
meselenin bir boyutu aslında AKP’yi aşan bir boyuttur. Meselenin bir boyutu,
tamamen 1980’lerden beri dünyayı kasıp kavuran bir iktisat sisteminin, bir
ideolojik hegemonyanın yarattığı bir sonuçtur. Hepimiz biliyoruz, bunun adı
neoklasik iktisattır, neoklasik ideolojidir. Özellikle, bu çerçevede, neoklasik
iktisadın yaratmış olduğu çerçevede, devletin işlevi sorgulanır hâle geldikçe,
devletin işlevi değiştikçe, devlet içinde atipik istihdam biçimleri ortaya
çıkmaya başladıkça, Türkiye’de de 1980’li yılların başından beri taşeron
işçiliğinin kamuda giderek yaygınlaşmaya başladığını gördük.
Ancak meselenin AKP’yle ilgili olan bir boyutu var,
dolayısıyla onu da belirtmek gerekir. Türkiye’de 153 bin olan kamuda çalışan
taşeron işçisi AKP hükûmetleri dönemi boyunca 700 bine ulaşmışsa, o zaman AKP
hükûmetlerine özgü bir durumla karşı karşıya kaldığımızı da belirtmemiz
gerekir. Nedir bu? AKP, Türkiye’de taşeronluğu yaygınlaştırarak 2 şey yapmaya
çalışıyor. Birincisi, bunu bir siyaset ediş biçimi olarak kullanmak istiyor.
Çünkü, taşeron işçiliği üzerinde kamuda kalan birtakım kamusal kaynakların
aslında özel sektöre, kendine bağlı bir sermayedar sınıf yaratmak üzere
kullanıldığı bir mekanizmayı inşa ediyor AKP, kendine bağlı bir sermayedar
yaratmaya çalışıyor; bir kaynak transferi, kamudan özel sektöre bir rant
transferi, bir servet transferiyle bunu yapmaya çalışıyor. 
İkinci bir boyutu da burada çalışan işçilere
ilişkindir. Hem bir sermaye transferi yaratmak suretiyle kendine bağlı bir
sermaye sınıfı kurmak isterken, öte yandan da burada çalışan taşeron işçiler
üzerinde siyasal baskı uygulamak suretiyle onların oy verme davranışlarını
kendilerine dönük bir oy verme davranışı biçimine dönüştürmeye çalışıyor.
Dolayısıyla, AKP’nin taşeron sistemine karşı çıkması söz konusu olamaz;
zihniyeti gereği, siyaset ediş biçimi gereği, siyasete baktığı yer açısından bu
böyledir. Dolayısıyla, bunun ne kadar böyle olduğunu hem Türkiye'de taşeron işçilerin
AKP dönemi boyunca artan sayısında görüyoruz hem de taşeron işçiliğine ilişkin
verilen mahkeme kararlarının uygulanmamasında görüyoruz.
Sayın Bakan
-dünden beri, bu yasa görüşmeleri başladığından beri- bu yasa görüşmelerinin
başında kürsüye çıktı ve dedi ki: “Taşeron sistemi bir emek sömürüsüdür,
taşeron sisteminin yaygınlaştırılması bir emek sömürüsüdür.”
Sayın Bakanım,
size hitap ediyorum, dinliyor musunuz? Sayın Bakanım, size soruyorum, size
soruyorum… Ben soru-cevap kısmında da sormuştum ama buna cevap vermeyi tercih
etmediniz, şimdi belki cevap verebilirsiniz. Dediniz ki: “Taşeron sisteminin
yaygınlaştırılması bir sömürüdür.” Şimdi, ben de size şunu soruyorum: İktidara
geldiğinizde, kamuda 153 bin olan taşeron işçi sayısı –yine, sizin açıklamalarınıza
göre- 700 binin üzerine çıktı. Neredeyse, kamuda taşeronla işçi çalıştırmak bir
ana sözleşme biçimine dönüştü, bir atipik istihdam biçimi bir ana sözleşme
biçimine dönüştü. 
Şimdi, eğer
taşeron sisteminin bu kadar yaygınlaşması bir sömürüyse, sizin iktidarınız
döneminde, devriiktidarınız döneminde bu kadar çok yaygınlaşıyor ise bu
sömürünün nedeni siz misiniz değil misiniz? Kim var, kim sömürüyor? Ve sizin
Hükûmetiniz bu sömürünün yanında mı karşısında mı? Eğer buna karşı
çıkıyorsanız, o zaman, taşeron işçiliğin sayısının bu kadar artıyor olmasını,
kamuda bu kadar yürütülür olmasını neye bağlıyorsunuz? Lütfen, bu sorularımızın
cevabını da verebilirseniz çok memnun oluruz.
Tasarının içinde
ya da teklifin içinde, bizim asla kabul etmeyeceğimiz unsurlar da var, bunu
maddeler geldiğinde arkadaşlarım anlatıyorlar, biz de her seferinde söylüyoruz
ama geneli üzerinde konuştuğumuz için bunları mutlaka belirtelim. 
Bakınız,
Anayasa’ya açıkça aykırı olduğu belli olan hükümler var. Bunu Komisyon
aşamasında söyledik. Aslında, AKP’nin kendisi de bu maddelerin Anayasa’ya
aykırı olduğunu bal gibi biliyor ama Anayasa Mahkemesinin kararları geriye
yürümediğinden, Anayasa Mahkemesi karar verene kadar geçen süre içerisinde AKP
yapmak istediklerini yapacak. Bunlardan biri, biliyorsunuz, özelleştirmeyle
ilgili, özelleştirmeyle ilgili verilen yargı kararlarının uygulanmamasına
ilişkin. Bunlardan biri kamu görevlilerine ilişkin, kamu görevlilerinin terfi
ve tayinlerinde bunlara ilişkin verilmiş olan kararların, mahkeme kararlarının
iki yıl boyunca uygulanamaması ve bunlara ilişkin, bunları uygulamayacak olan
kamu görevlileri hakkında da cezai işlem yapılamayacağına ilişkin. Bunlardan
biri Mera Kanunu’na ilişkin, çok açıktır ve başka birtakım düzenlemeler de var.
Dolayısıyla, bu düzenlemelerin Anayasa’ya açıkça aykırı olduğu açıktır. Biz bu
düzenlemelere şiddetli şekilde muhalefet edeceğiz ve bu sistemden, bu torba
yasadan ayıklanması gerektiğini düşünüyoruz. Bu kadar çok tartışmamıza ve
konuşmamıza da gerek yok.
(Mikrofon otomatik
cihaz tarafından kapatıldı)
MÜSLİM SARI
(Devamla) – Aslında tasarı olarak gelen, Soma’ya ilişkin olumlu düzenlemeleri
içeren, belki vergi düzenlemeleri, bir iki yer düzeltilmek suretiyle bu
düzenlemelerin hepsini zaten muhalefet olarak kabul ediyoruz. Hâlâ şansınız
var, bunları ayıralım, hemen görüşelim, bu gece bitirelim ama bu diğer
düzenlemelere şiddetle karşıyız.
Hepinize
saygılar sunuyorum. (CHP sıralarından alkışlar)
BAŞKAN –
Teşekkür ediyorum.
Bölüm üzerinde
Halkların Demokratik Partisi Grubu adına söz isteyen Hasip Kaplan, Şırnak
Milletvekili.
Buyurun Sayın
Kaplan.
HDP GRUBU ADINA
HASİP KAPLAN (Şırnak) – Sayın Başkan, teşekkür ederim.
Halkların
Demokratik Partisi Grubu adına söz aldım. Hepinizi saygıyla selamlıyorum.
Doğrusu, bu
torba kanunda can sıkan maddeler var, yani bir gerçek. Muhalefetin karşı
çıktığı, bir kısmı da burada düzelen bazı maddeler var veya önergelerle
düzelebilecek maddeler var. Gerçi, bu bölümün içinde değil de bundan sonraki
bölümlerde, özellikle yargı kararları, özelleştirmeyle ilgili yargı kararları,
arsa, taşınmaz olayı, birkaç böyle konuşulması gereken madde var. Eğer 4 parti
grubu olarak Komisyondaki uzun tartışmalarda bunu aşabilseydik, şu an
gördüğümüz bu torba kanun üzerinde fikirleri yarıştırmak daha anlamlı olacaktı.
Yani şu tarz, gecenin bu vakti sağlıksız bir tartışmayla, biraz daha fazla
çalışırız, biraz daha fazla kalırız ama sonunda bayramdan önce veya sonra
biter. Tabii, hâlâ bunun konuşulmasının imkânı var, Sayın Bakan da burada.
Gerçi bu sosyal güvenlikle ilgili bölümler Sayın Bakanı ilgilendiriyor, o diğer
maddeler farklı bakanlıkları ilgilendiriyor, hatta Adalet Bakanı gelse iyi
olur, yani bazı konularda, özelleştirmede ve özellikle de İçişleri Bakanı,
yerel yönetimlerle ilgili arsa, taşınmaz olayı, bu çok tehlikeli, hakikaten
sorunlu maddeleri konuşup, bir çözüm getirmekte yarar var. 
Şimdi, vatandaş
durmadan arıyor. Torba ya, torbaya her şey giriyor; af isteyenler, denetimli
serbestlik isteyenler, yaşa takılanlar, sicil afları, öğrenci kredi afları,
yani o kadar çok ki. Yani böyle umut pompalayan bir durum ve bu umutlara cevap
vermeyen bir durum hayal kırıklığı yaratıyor, bunun içinde de hakikaten Meclisi
meşgul eden çok can sıkıcı maddeler var. 
Bakın, size
buradan hemen bir iki madde bu bölümle ilgili söyleyeyim. Madde 26, tabii, bu
borsayla ilgili. Pırlanta, elmas, yakut, zümrüt, safir, zebercet, inci, bunlara
vergi geliyor Sermaye Piyasası Kanunu gereği. Yani, sizleri kutlamak lazım yani
bu Hükûmeti, AK PARTİ’yi gerçekten kutlamak lazım. Sizler pırlantaya vergiyi
kaldırıyorsunuz, kazanıyorsunuz; şirketleri koruyorsunuz, sonra da finans
merkezini kuruyorsunuz, vergi alıyorsunuz yine kazanıyorsunuz. Yani, dünyada
hiç böyle bir hükûmet yok arkadaşlar, bu şekilde iki türlü kazanan. Yani,
gerçekten kutlamak lazım.
İZZET ÇETİN
(Ankara) – Kazan kazan, sat sat.
ÖZGÜR ÖZEL
(Manisa) – Minareden at beni, in aşağı tut beni!
HASİP KAPLAN
(Devamla) – Yani kişiye özel bu düzenlemeler yerine doğru dürüst bir vergi
politikamız olsa, doğru dürüst vergi yasalarımız olsa olmaz mı? Yani bunu niye
konuşamıyoruz? Yani illa hükûmetlerin ihtiyaçlarına göre mi hareket edeceğiz? 
Bakın, ilginç
maddeler var bu bölümde. Sosyal Güvenlik Kurumunun prim alacakları var. Gitmiş,
arsalara haciz koymuş, uhdesine geçmiş; e, bunları satacak, bu, vergiden muaf
olsun. Niye kardeşim? Devlet dava süjesidir, davalı olur, davacı olur; vatandaş
da davacı olur, davalı olur. Devletin kurumunun ne özelliği var ki ayrıcalıklı
olsun? Devleti kutsayan bu zihniyet yurttaşını da ezen zihniyettir. Yargıda da
bu zihniyet var, bakın açık söyleyeyim. Devletin ali menfaatleri gereği hazine
adına karar vermek güdüsü öne çıkıyor. Devletçi bir yaklaşım, hukukçu değil,
hukukun evrensel ilkeleri değil.
Yine, şöyle
notlar aldım: Yani bu emeklilikte yaşa takılanlar olayı. İnanın bütün parti
gruplarını defalarca ziyaret ettiler. Ve sizi affetmeyecekler, size açık
söyleyeyim, beklentilerini karşılamıyorsunuz. Ben açık, kısa yani o kadar net
koyayım bazı konuları. 
“Davalardan
vazgeçenlerin işlemleri.” Ya, yargılama giderleriyle ilgili konular, kardeşim,
Plan ve Bütçenin işi değil ya, Adalet Komisyonu, Ahmet İyimaya baksın ya,
Allah, Allah! Avukatlık Kanunu var, dava var, bilmem ne var; hukuk, adalet,
Adalet Komisyonunda konuşulur ya, bizim işimiz mi de buraya getirdiniz ama torba
getirdiniz.
Eğitimi
Araştırma ve Geliştirme Dairesi Başkanlığı, AR-GE kurmak istediniz, hayır dedik
mi? Yani biraz vicdanlı konuşalım, hiçbirimiz “hayır” dedik mi? “Hayır” demedik
ama olması gerekende “evet” dedik, olmaması gerekende itirazlarımızı koyduk.
Şimdi, 41’inci
madde var, muafiyetler. Ben burada anlatmaya çalıştım. Ne muafiyeti efendim? 40
binin üstünde avukat var. Baro üyesi mi? Üyesi. Avukat olması için baroya
kayıtlı olması gerekiyor mu? Gerekiyor. E, nerede çalışıyor? Kamu kurumunda.
Kamu kurumları, gariplerim, ekonomik durumları perişan, felç olmuşlar, krizden
kıvranıyorlar. Vatandaşın avukatının durumu iyi, vatandaşın avukatı pul
ödeyecek, harç ödeyecek, para ödeyecek, kurumun avukatı muaf olacak. Neden,
neden arkadaşlar? Hani hak eşitliği vardı, dava hak eşitliği vardı hani?
“Yurttaş ile devlet arasında eşitlik yoktur.” diyorsunuz, farkında mısınız?
Yani, siz niye o zaman Avrupa İnsan Hakları Sözleşmesi’nin 6’ncı maddesini
imzaladınız? Niye adil yargılamayı Anayasa’nın 36’ncı maddesi olarak koydunuz?
2001 koalisyon döneminde değişti bu 36’ncı madde ama sizin döneminizde de
Anayasa’nın 90’ıncı maddesini koydunuz, “Uluslararası sözleşmeler kanun
hükmündedir ve bunların Anayasa’ya aykırılığı dahi ileri sürülemez.” dediniz.
Şimdi siz getirmişsiniz bunu, işte hap gibi Anayasa Mahkemesinde iptal edilecek
bir madde. Koymuşsunuz burada: “Kurumun taraf olduğu davalarda baroya kayıt ve
vekâletname ibrazı olmayacak.” Allah Allah, ayrıcalığınız mı var? Biz sizin
avukatlarınızın hangisinin… Kaç tane sahte avukat yakalandı, kaç tane sahte
doktor yakalandı, kaç tane sahte savcı yakalandı, kaç tane sahte subay
yakalandı, kaç tane sahte istihbaratçı yakalandı biliyoruz biz, kusura
bakmayın. “Ben kamunun, ammenin avukatıyım.” deyip, gelip salınabilir ortalıkta.
Vekâlet? Yok. Ee? Ayrıcalığınız mı var, özelliğiniz mi var? Yok, efendim, daire
başkanı… Neymiş efendim? “Pul yapıştırmayayım, aidat ödemeyeyim.” 
Barolar
Birliğinin bir vakfı var, o vakfa üç kuruş para gidiyor. O üç kuruş parayla
Barolar Birliği bütün illerde baro odalarını teftiş ediyor, avukatlara doğru
dürüst bir çalışma imkânı tanıyor. O üç kuruşa göz dikiyorsunuz arkadaşlar.
Hepinizin adalete ihtiyacı olur, savunma hakkı kutsaldır. Onun kuruşuna göz
koyarsanız, adalette onun kuruşuna göz koyanlar kaybederler, çok açık ifade
etmek istiyorum. Maalesef bu çok ciddi bir şey.
Madde 44’de
otistik ve Down sendromlu çocukların anne ve babalarının yararlanmayacağı gibi
hükümler var. Şimdi, tabii, ben bunların hangisini söyleyeyim? Burada
konuşulması gereken çok çok önemli şeyler var.
Bence yormayınız
kendinizi. O çok uzun girişli önergelerden, karar yeter sayısından, yoklamadan,
birbirimizi hırpalamadan bayram öncesi bir es geçelim. Grup başkanları bir
araya gelin, kriz olan 5-6 tane madde mi var, onları konuşun, onları bir
ayırın, bir yere koyun. Doğru dürüst bir şekilde beklentisi olan insanlar var,
burada bu yasadan beklentisi olan insanlar var. Çıksın, gitsin, niye
zorluyorsunuz? İnadına inat. Bu inatla doğru bir yasalaşma süreci olmadığına
inanıyoruz. 
Hepinizi
saygıyla selamlıyorum. (CHP ve MHP sıralarından alkışlar)
BAŞKAN –
Teşekkür ediyorum.
Bölüm üzerinde
Adalet ve Kalkınma Partisi Grubu adına söz isteyen İlknur Denizli, İzmir
Milletvekili.
Buyurun Sayın
Denizli. (AK PARTİ sıralarından alkışlar)
AK PARTİ GRUBU
ADINA İLKNUR DENİZLİ (İzmir) – Sayın Başkan, değerli milletvekilleri; İş Kanunu
ile Bazı Kanun ve Kanun Hükmünde Kararnamelerde Değişiklik Yapılmasıyla Bazı
Alacakların Yeniden Yapılandırılmasına Dair Kanun Tasarısı hakkında AK PARTİ
Grubu adına söz almış buluyorum. Hepinizi saygıyla selamlıyorum.
Tasarıya
geçmeden önce, İsrail’in Filistin’de uyguladığı korkunç katliam ve insanlığa
karşı işlenen suçlar hakkındaki düşüncelerimi kısaca sizlerle paylaşmak
istiyorum.
Bizler, bu
salonda olanlar, inanıyorum ki tarihe not düşme sorumluluğunda olanlarız. Nasıl
bir dünyada yaşadığımızı bildiğimizi bir kez daha dosta düşmana hatırlatmamız
gerektiğine inanıyorum. Zalimin zulmünü normal bir şey gibi algılatma
çabalarına “Dur.” demeliyiz. Üstelik, bu itirazımızı yaparken de uyanık
olmalıyız. Sadece itiraz etmenin faydasız olduğunu söyleyerek direnç kırıcılığı
yapanlaraysa kulak asmamalıyız. İtiraz edelim, durmaksızın itiraz edelim ki
Filistinli kardeşlerimiz bu zulmün bir gün ortadan kalkacağına dair umutlarını
yitirmesinler. Tek bir itiraz bile çok ama çok önemli. Tek bir insanın “Siz
yalan söylüyorsunuz, sizin yalan söylediğinizi biliyorum; bunu her zaman ve her
yerde söylemeye devam edeceğim.” demesi bile tek başına önemli bir şey. Yalan
ve dolan üzerine kurulan uluslararası emperyalist düzene inadına başkaldırmamız
gerektiğine inanıyorum. Bunun için, Filistin halkının yanında olmalıyız.
“Türkiye’nin yerini haritada göster.” dediğinizde yüzünüze saf saf bakan ama
ülkemizdeki en küçük toplumsal huzursuzluk hakkında kışkırtıcı açıklama
yapmaktan hiç çekinmeyen Batılı tanınmış insanların, deniz kıyısında oynarken
katledilen Filistinli çocuklarımızı görmezden gelmelerinin haysiyetsizlik
olduğunu söylemek zorundayız.
MUSA ÇAM (İzmir)
– Çok sol bir söylem oldu İlknur Hanım.
İLKNUR DENİZLİ
(Devamla) – Bu ülkede aramızda öyle ya da böyle çözeceğimiz sorunlara binlerce
kilometre öteden kötü niyetle müdahil olanların, sosyal medya üzerinden tahrik
eden çevrelerin bağımsız Filistin’e desteğini Twitter üzerinden paylaşanların “tweet”lerini
baskı ve yıldırma politikasıyla sildirdiğini unutmamalı, unutturmamalıyız. 
Ramazan ayında
meydana gelen bu katliam, insanlığın ortak hafızasına tarihin en haysiyetsiz
olaylarından biri olarak kazınacaktır. 8 Temmuzdan bugüne 300’e yakın Filistinli
kardeşimiz hayatını kaybetti, 2 binden fazla Filistinli yaralandı. Gazze’de
ölenlerin siviller olmasıysa belki de acıların en büyüğü.
Zalimlerin
saldırılarında hayatını kaybeden Filistinli kardeşlerime Allah’tan rahmet
diliyor, bu saldırıların bir an önce sonlandırılması gerektiğini bu kürsüden
bir kez daha ifade etmek istiyorum. 
Sayın
milletvekilleri, görüşmekte olduğumuz tasarının merkezinde yer alan İş
Kanunu’na ilişkin düzenlemeler, ülkemizde çalışma hayatının standartlarını daha
yüksek bir noktaya taşıma gayretinin bir ürünüdür. Evet, alacağımız daha çok
yol var, yapacağımız, yapmamız gereken şeyler var ama biz bu yasayla, şu anki
durumu daha ileri bir noktaya taşıdığımıza inanıyoruz. Uygulamadaki veriler
değerlendirildikten sonra yapılması gereken ne varsa onları da yapmaya devam
edeceğiz. Emek ve alın teri en değerli şeydir. Emeğiyle hayatını kazanan
insanların haklarına sahip çıkmak da iktidar sahibi olarak bizim görevimizdir.
Üstelik emeğe, alın terine sahip çıkmak bizim toplumsal geleneğimizdir. Ancak,
emek ve iş gücü piyasasında emeğiyle var olan insanlarımızla ilgili yasal
düzenlemelerin son yüz yıllık geçmişine baktığımızda arzu ettiğimiz mesafeyi
almakta bazı eksikliklerimizin olduğu da açıktır.
Muhalefetteki
vekillerimiz haklı olarak sadece bugüne bakıyorlar, bugünkü durum üstünden
bizi, iktidarı eleştiriyorlar. Ama unutmayalım ki iktidarın bir sorunu ileriye
taşıma becerisi, bu sorunu hangi noktadan aldığıyla yakından ilgilidir. Biz, iş
gücü piyasasının yasal altyapısını hangi noktadan aldığımızın ve nereye
taşıdığımızın bilinmesi ve ona göre değerlendirilmesi gerektiğine inanıyoruz.
Yani, istediğiniz kadar geriye bakın, Türk emek tarihinde günün koşullarına
göre eksiğin olmadığı bir zaman dilimi söyleyin lütfen. Bizim emek ve iş gücü piyasamızın geçmişi çok da övünülecek
bir yapı göstermemektedir. Ancak, AK PARTİ iktidarı olarak bizler ilk günden bu
yana emek ve iş gücü piyasasını çağdaş dünyanın normlarına taşımak için
durmaksızın çalışıyoruz. Şunu söyleyebilirim ki emek piyasasıyla ilgili her
getirdiğimiz yeni düzenleme var olan durumu daha da ileriye taşımıştır.
Başarılı olduğumuz alanlar var, eksik kalan, daha ileriye taşımamız gereken
alanlar da var. Biz de bunu yapıyoruz, iş dünyasıyla ilgili yasal mevzuatın
standardını daha ileriye taşımaya çalışıyoruz. 
Evet, daha iyisinin yapılması gerekir
diyebilirsiniz, zaten muhalefet de bunun için var. Biz yapacağız, siz de daha
iyisinin yapılması için bizleri motive edecek, bize yol gösterecek, eğer gözden
kaçırdığımız hususlar varsa bizleri uyaracaksınız. 
MUSA ÇAM (İzmir) – Bir de dinleseniz
bizi.
İLKNUR DENİZLİ (Devamla) – Özellikle
bu yasayla Plan ve Bütçe Komisyonunda gerçekleştirdiğimiz otuz yedi günlük
maratonun cumhuriyet tarihimizde Komisyonumuzun en uzun soluklu çalışması
olduğunu da ifade etmek istiyorum. Birlikte daha doğruyu bulma çabasında olduk.
Zaman zaman gerginlikler yaşasak da, yaratıcı protestolarla geceyi bitirsek de
ertesi gün sabah aynı azimle ve birbirimize gülümseyerek yeniden başladık.
Doğruları birlikte bulunca da sevindik hep birlikte, pek çok şey öğrendik
birbirimizden. Ben bu çabaya katkı koyan bütün çalışma arkadaşlarıma buradan
bir kez daha teşekkür ediyorum. (AK PARTİ, CHP ve MHP sıralarından alkışlar)
Değerli milletvekilleri, bu yasanın içinde pek çok düzenleme yaptık.
Madenlerle ilgili yapılanlar dışında yurt dışında yaşayan vatandaşlara yönelik
düzenlemeler, Sosyal Güvenlik Kurumuna ilişkin borçların yapılandırılması ile
genel sağlık sigortası ve SGK prim borçlarının yapılandırılmasıyla ilgili,
Türkiye Odalar ve Borsalar Birliğine ait olan borçların yapılandırılmasına
dönük, esnaf ve sanatkâr borçlarının yapılandırılması bakımından düzenlemeler tasarıda yer
alan diğer önemli başlıklar. 
Değerli
milletvekilleri, vergisel borçlarla ilgili içerikçe zengin, usulen hem esnek
hem de güçlü bir yapılandırma programı gerçekleştirdik. Buna göre, vergi ve
benzeri borçların yapılandırılmasından yararlanmak için kanunun yayımlandığı
tarihi izleyen ikinci ayın sonuna kadar ilgisine göre vergi dairesi veya
belediyeye başvurulması da yeterli olacaktır. 
Söz konusu
yapılandırma kapsamında geniş bir yelpazede rahatlama sağlayacak çok çeşitli
borç tanımları da bulunuyor. 213 sayılı Vergi Usul Kanunu kapsamındaki
vergiler, çeşitli para cezaları, taşınmaz kültür varlıklarının korunmasındaki
katkı payları, buna bağlı gecikme zamları, büyükşehir belediyeleri su ve
kanalizasyon idarelerinin vadesi 30/4/2014 tarihinden önce olan su ve atık su
bedelleri, RTÜK tarafından verilen idari para cezaları başlıkları bunların
örnekleri olarak sayılabilir. Sigorta primi, emeklilik keseneği ve kurum
karşılığı, işsizlik sigortası primi, isteğe bağlı sigorta primi ve topluluk
sigortası, 2014 Nisan ve önceki aylara ilişkin sosyal güvenlik destek primi,
SGK tarafından takip edilen damga vergisi, özel işlem vergisi ve eğitime katkı
payı, idari para cezaları kapsam dâhilinde değerlendirilmekte. 
Bütün bunları
hayata geçirdikten sonra “Daha yapacak hiçbir şey kalmadı.” demiyoruz elbette.
Yapılan düzenlemeler bir sonraki aşamada daha da ileriye taşınacaktır. 
Ana hatlarıyla
hakkında bilgilendirme yaptığım tasarının bütün vatandaşlarımıza kolaylıklar
sağlamasını temenni ediyor, hepinizi saygıyla selamlıyorum. (AK PARTİ, CHP ve
MHP sıralarından alkışlar)
BAŞKAN –
Teşekkür ediyorum.
Bölüm üzerine
şahsı adına söz isteyen Süleyman Çelebi, İstanbul Milletvekili. (CHP
sıralarından alkışlar) 
SÜLEYMAN ÇELEBİ
(İstanbul) – Teşekkürler Sayın Başkan.
Değerli arkadaşlar, öncelikle hepinizi gecenin bu
saatinde saygıyla sevgiyle selamlıyorum.
Saat şu anda
yarım. Bugün bütün gazetelerde ilanınız vardı. Biliyorsunuz ilanınızı herhâlde.
“Milletin emanetine sahip çıktık.” değil mi? Şimdi, burada dolu olan bir yapı
yani burası, AKP Grubu dolu, muhalefet grubu boş ve böylece gazete ilanlarında
da bunu boy boy bugün söylediniz. Niye yaptınız bunu? “Biz çalışıyoruz ama
muhalefet ortalıkta yok.”
AHMET AYDIN
(Adıyaman) – Ne zamanın o?
SÜLEYMAN ÇELEBİ
(Devamla) – Bugün. 
AHMET AYDIN
(Adıyaman) – Fotoğraf, fotoğraf ne zamanın?
SÜLEYMAN ÇELEBİ
(Devamla) – Bugünkü gazete, bugünkü gazete, bugünkü. Ben bugünkü gazeteden
bahsediyorum. 
Algıyı iyi
yapıyorsunuz yani algı yönetimini.
SÜREYYA SADİ
BİLGİÇ (Isparta) – “Montaj” mı diyorsun sen buna?
SÜLEYMAN ÇELEBİ
(Devamla) – Bunu da ben montajlamadım. Sizin ilanınız. Ben sizin ilanınızdan
bahsediyorum. Yani, buradaki ilanınızdan bahsediyorum. 
AHMET AYDIN
(Adıyaman) – Yazıyı oku. Fotoğraf ne zamana ait?
SÜLEYMAN ÇELEBİ
(Devamla) – Şimdi, bütün bunları gecenin bu saatinde konuşuyoruz. İktidar
belli, hiç kimse burada yok ama muhalefet gerek Plan ve Bütçe Komisyonunda
gerekse bütün alanlarda gece geç saatlere kadar çalıştı. 
AHMET AYDIN
(Adıyaman) – Anayasa oylaması bu, Anayasa oylaması.
SÜLEYMAN ÇELEBİ
(Devamla) – Evet, biraz önce söylenildiği gibi, gece güzel eylemler de oldu.
Yani, insan onuruna yakışmayacak çalışma koşullarında bir Meclis çalışması
orada yapıldı -ben de tanığıyım- kavgalar da oldu. 
SÜREYYA SADİ
BİLGİÇ (Isparta) – Hiç öyle bir şey olmadı. Arkadaşların hepsi memnunlar.
SÜLEYMAN ÇELEBİ
(Devamla) – Ama, bütün bunların sonucunda algı yönetimini iyi yapıyorsunuz,
diyorum. Yani, tarafları çağırıyorsunuz -tam bir konu mankeni- onlar
görüşlerini söylüyor, muhalefet görüşlerini söylüyor; ondan sonra -siz bu
konuda çok başarılısınız, bunu kabul ediyorum- bütün sosyal taraflar kâğıt
üzerinde demokrasi vizyonu içerisinde kesinlikle ortaya konuluyor, sahnede
yerlerini alıyorlar, onlar dinleniyor; oylamaya gelince… Hatta bazı AKP’li
milletvekilleri, ya, Çelebi veya diğer arkadaşlar için “Ya, çok güzel.”
Vicdanın aslında inip kalkıyor. Aslında söylediğiniz doğru ama diğer bir el
bastırıyor. Şimdi, problem de tam böyle bir noktada değerli arkadaşlar. Emek
verildi, çabalar sarf edildi ama bütün bu çabaların sonucunda bu ülkenin gerçek
mağdurlarının sorunu çözülüyor mu, oraya bakalım. Bu Meclisin çatısı altındaki
taşeron çalışanların sorunu çözülüyor mu? Bırak taşeron çalışanlarının
sorunlarını, bizde danışmanlık yapan insanlar, Plan ve Bütçede öneride
bulundular “Ya, en azından bizim yarın ayrılmamız hâlinde bize kıdem tazminatı
hakkımızı verin.” dediler. Kıdem tazminatı hakkı -angarya çalışma yasaktır- o
danışman kadrolara, o bile verilmek istenmiyor. Onlara verdik, taşeronda
çalışanlarla ilgili önerdik.
Şimdi, burada,
değerli arkadaşlar, kanun fabrikası oldu mu Meclis? Kanun çıkartmak önemli
değil, çıkarılan kanunlara uyulacak mı, uyulmayacak mı? Niye bu kadar
yoruyorsunuz kendinizi?
Şimdi, burada
AKP’li konuşmacı diyor ki: “Siz zaten burada Anayasa’ya aykırılık varsa,
gidersiniz Anayasa Mahkemesine. Zaten hakkınız.” Anayasa Mahkemesine gittiğimiz
zaman da bize, “Bunlar hep Anayasa Mahkemesine gider...” Zaten Anayasa
Mahkemesine gittiğimiz birçok konu, işte Sendikalar Yasası üç yıldan beri hâlen
Anayasa Mahkemesinin gündeminde yok, İş Sağlığı ve Güvenliği yok.
Şimdi, dolayısıyla, değerli arkadaşlarım, şöyle bir
sorun var: Bakın, 4/C’liler intihar ediyor Sayın Bakan biliyorsunuz, bunu
defalarca söyledim. Emeklilikte yaşa takılanlar intihar ediyor arkadaşlar. Ne
olursunuz, rica ettik buradan, yani herkese bütçe buluyorsunuz da bu
arkadaşlarımıza bütçe bulamıyor musunuz? Bunlara bir ekonomik katkı, bunların
sağlık hizmetlerinin aşılacağı bir yöntemi bulmaktan bu ülke, bu insanlar acz
içinde mi? Dolayısıyla, bunların aşıldığı bir noktayı istiyorum ve kanun
üretmek yerine kanunlara ve mahkeme kararlarına saygılı olmanızı istiyoruz
çünkü Karayollarıyla ilgili…
(Mikrofon
otomatik cihaz tarafından kapatıldı) 
SÜLEYMAN ÇELEBİ
(Devamla) – …ortadaki Yargıtay kararı uygulanmıyor, işte, diğer üniversitelerde
uygulanmıyor; ondan sonra, biz burada kanun yapalım! Hiçbir şey ifade etmiyor,
hiçbir anlamı kalmıyor. İşte, bu akşamki fotoğraf da buraya ne kadar dikkatle
baktığınızın temel göstergesidir.
Hepinize
saygılar sunuyorum. (CHP sıralarından alkışlar)
BAŞKAN –
Teşekkür ediyorum.
Bölüm üzerinde
Hükûmet adına Çalışma ve Sosyal Güvenlik Bakanı Faruk Çelik söz istemişlerdir.
Buyurun Sayın
Bakan. (AK PARTİ sıralarından alkışlar)
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Sayın Başkan, değerli
milletvekilleri; hepinizi saygıyla selamlıyorum. 
Tasarının
birinci bölümünde çalışma hayatıyla ilgili ve İŞKUR’la ilgili ve maden
çalışanlarıyla ilgili özellikle, önemli düzenlemeleri geride bıraktık. Bunlar
takdirlerinize sunuldu ve inşallah, yasanın tümüyle birlikte yasalaşmış olacak.
İkinci
bölümündeyse sosyal güvenlikle ilgili önemli düzenlemeler var, bunları
görüşmeye başlıyoruz. Burada, bildiğiniz gibi, yer altı işlerinde çalışan
işçilerin emeklilik yaşının 55’ten 50’ye inmesi, hatta, fiilî hizmet zammıyla
birlikte madende çalışanların 43 yaşında emekli olmalarını düzenleyen önemli
konu başlıkları var. Bunların bir tanesi de Soma’da hayatını kaybeden
madencilerimizin yakınlarından birisinin kamuda istihdam edilmesi düzenlemesi.
Tüp bebek deneme sayısının 3’e çıkarılması var. Gelir testine giremeyen…
2012’nin birinci ayından itibaren, bildiğiniz gibi, genel sağlık sigortası
tümden uygulanmaya başlanmıştı, o dönemden bugüne gelir testine giremeyenlerle
ilgili önemli yapılandırma düzenlemeleri var. SGK prim alacaklarıyla ilgili
düzenlemeler var. Şimdi, bunları önümüzdeki saatler içerisinde görüşeceğiz.
Burada bazı
hususlara temas edildi, onlara cevap olması açısından birkaç hususta bilgi arz
etmek istiyorum. 
Sosyal güvenlik
reformu 2008 yılında gerçekleştirildi ve 2008’in onuncu ayında yürürlüğe girdi.
“Reformdan sonra Sosyal Güvenlik Kurumunun mali yapısında iyileşme oldu mu,
olmadı mı?” Sorulan bu. Birkaç rakam verirsem öyle tahmin ediyorum ki bu
bilgiler hangi noktada olduğumuzu sizlere gösterecek.
Sosyal Güvenlik
Kurumunun 2008 yılındaki açığı 25,9 milyar iken açığın gayrisafi millî hasılaya
oranı yüzde 2,72; 2013’te ise Sosyal Güvenlik Kurumunun açığı 19,6 milyar,
gayrisafi millî hasılaya oranı ise yüzde 1,36’dır. Şimdi, bu rakamlar, 2008
öncesi ve 2013 sonu itibarıyla mukayese ettiğiniz zaman çok net bir şekilde
iyileşmenin hangi noktada olduğunu söylüyor. 
BÜLENT KUŞOĞLU
(Ankara) – Maliye Bakanı, Hükûmetten, hazineden 72 milyar aktarıldığını
söylüyor Sayın Bakan.
MÜSLİM SARI
(İstanbul) – Sağlık harcamaları dâhil mi?
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Efendim, bakın, şimdi dikkat
edin, birkaç rakam daha vereceğim sizlere: Aktif sigortalı sayısı 2008’de 15
milyon iken 2014 yılında 19,2 milyona ulaşmıştır. Sigortalı sayısını da
sordunuz. Buradaki artış da 4 milyonun üzerindedir. Sağlık harcamaları 2008 yılında
25 milyar iken 2013 yılında 50 milyar liradır. Gelirlerin -en önemlisi bu
herhâlde- giderleri karşılama oranı 2008 yılında yüzde 72,2 iken 2013 yılında
Sosyal Güvenlik Kurumunda gelirlerin giderleri karşılama oranı yüzde 89,2’ye
ulaşmıştır. 
MÜSLİM SARI
(İstanbul) – Sayın Bakan, açık miktarı doğru değil ama. Doğru rakam
vermiyorsunuz Sayın Bakan. 
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Şimdi, bir önemli rakam daha
bizden istendi burada. O rakam… “Kayıt dışında bir düşme olmadığı, bir eksilme
olmadığı” şeklinde bir ifade kullanıldı. 2008 yılında kayıt dışı yüzde 43,5;
2014 yılında ise kayıt dışı yüzde 33,8 düzeylerine inmiş bulunmaktadır. Az önce
hani burada Süleyman Bey bir şey gösterdi: “Ya, milletin emanetini koruyor
musunuz?” Vallahi de milletin emanetini çok güzel koruyoruz, bu rakamlarda
gördüğünüz gibi. (AK PARTİ sıralarından alkışlar) 
Kenan Bey’in
burada değindiği önemli hususlar vardı, biri de primlerini zamanında ödeyen
işverenler için yapılandırmanın adaletsizlik teşkil ettiğini söylediler. Sosyal
Güvenlik Kurumu açısından böyle bir durum yok çünkü primlerini ödeyen
vatandaşlarımız yüzde 5’lik bir indirimden, teşvikten yararlanmaktadırlar.
Primlerini ödeyemeyenler ise -ki şimdi, yapılandırma neticesinde ödeyecekler-
yüzde 5 TEFE, TÜFE’nin dışında bir de yüzde 5’lik primlerdeki teşvikten
yararlanmama durumuyla karşı karşıya kalacaklardır. Dolayısıyla, ödeyen,
ödemeyenler açısından bir adaletsizliğin söz konusu olmadığını belirtmek
istiyorum.
Sosyal Güvenlik
Kurumunun fiilen tahsil imkânı kalmayan ya da çok zorlaşan alacaklarının
tahsili için borç karşılığında taşınmazların alınmasıyla ilgili bir düzenleme
yaptık ve bunları Sosyal Güvenlik Kurumu alıyor. Bu taşınmazların satışlarının
daha da hızlandırılması açısından KDV muafiyeti getirildiğini de burada ifade
etmek istiyorum.
Değerli arkadaşlar, emeklilikte
yaşa takılanlar konusu sık sık gündeme getiriliyor. Şimdi, iktidar partimiz
burada, muhalefet partilerimiz burada. Daha önce iktidarda olup şimdi
muhalefette olan Milliyetçi Hareket Partisinin de içinde olduğu Hükûmetin
sosyal güvenlik reformuyla ilgili attığı ilk adım var. Ben burada kürsüden
defalarca söyledim; Sosyal Güvenlik Kurumu popülizm kaldırmaz yani, burası
belki de siyasetin en az yapılması gereken, tartışmaların bilim çevresinin,
bilimin öncülüğünde yapılması gereken en önemli kurumlarından bir tanesidir.
Şimdi, emeklilikte yaşa takılanlar… Türkiye'de emeklilik yaşı 49-50 diyorum, şu
anda 49-50. “Emeklilikte yaşa takılan.” dediğiniz yani iki yılı vardır, üç yılı
vardır, 1999 yılındaki o kademelendirmeden dolayı karşısına çıkan üç yıllık,
iki yıllık, beş yıllık süreler vardır vatandaşlarımızın ama şu anda emekli olma
yaşı 50. Şimdi, “Bu 50 yaş emekliliği çok fazladır, bunu 90 bine döndürelim, 38
yaşında emekli yapalım, 40 yaşında insanları emekli yapalım.” diye bir
bakışınız varsa size samimi söylüyorum yıllar geçse de iktidar olma şansınız
olmaz çünkü bu millet o acıyı yaşadı, o sıkıntıları yaşadı. 
Bakınız, ben Çalışma ve Sosyal
Güvenlik Bakanıyım, emeklilikle ilgili yaşa takılanlarla ilgili bir öneriniz
varsa getiriniz birlikte değerlendirelim, size söz verdiğimiz şeyi burada
açıklayalım. Ama bakınız, tekrar ediyorum, bu, üzerinde bu şekilde tartışılacak
bir konu değil, yani vatandaşa selam verilecek bir konu değil, bir sistemi
çökertirsiniz. Nitekim 1991 yılında alınan karar sistemi çökertme noktasına
getirmiştir ve şimdi bunu ayağa kaldırıyoruz. Nereden biliyoruz? Az önce
verdiğim rakamlardan. Düne göre çok farklı, çok daha iyi noktalarda. Yani
bununla ilgili tartışmalar başladı mı çok başka yerlere gider. Kim iktidardı,
kim ne yaptı, kim sorumluydu, kim ne yaptı? Biz ne yapıyoruz? Biz hesap vermeye
hazırız. Sosyal güvenlikte hem hizmetlerimizi özellikle sağlık alanında
geliştiriyoruz hem de aradaki sosyal güvenlik açıklarını azaltıcı önlemler,
tedbirler, kayıt dışılığı ortadan kaldıran düzenlemeler getiriyoruz. 
Bir diğer konu
ise burada taşeronlaşmayla ilgili, taşeronla ilgili efendim yaygınlaştı mı?
Bunu ben kendim söyledim, diyorum ki: 661 bin taşeron çalışanı var. 
MUSA ÇAM (İzmir)
– Kamuda…
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Evet, kamuda, kamuda.
MÜSLİM SARI
(İstanbul) – “Sömürülüyor.” diyorsunuz, yaygınlaştırıyorsunuz Sayın Bakan.
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Bakınız, “Emeğin sömürüsüne
dönüşmüştür, bu sürdürülemez ve bunun çözümü gerekir, bununla ilgili iki yıldır
taraflarla çalışıyoruz.” dedim. Çok şükür huzurlarınıza geldi. 
MÜSLİM SARI
(İstanbul) – Tamam. Kaldırın, kaldırın. Siz yaygınlaştırıyorsunuz. Sizin döneminizde
yaygınlaştı.
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Siz ekonomiye, siz dünyaya, siz
Türkiye’ye eğer böyle bakacaksanız ekonomik olarak, “Hizmet alımı olmasın.”
diyorsanız…
MÜSLİM SARI
(İstanbul) – “Sömürüdür.” diyorsunuz, yaygınlaştırıyorsunuz.
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Bakınız, ben “Taşeronluk
sömürüdür.” demedim, “1936 yılından beri var olan bir sistemdir.” dedim.
MÜSLİM SARI
(İstanbul) – “Yaygınlaşması sömürüdür.” dediniz.
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Neyse…
Şimdi, bu
konuyla ilgili bir düzenleme ihtiyacını da biz huzurlarınıza getirmiş
bulunuyoruz.
Değerli
arkadaşlar, sendikalarla ilgili de bir husus var.
MÜSLİM SARI
(İstanbul) – Ne dediniz? Cevap mı verdiniz Sayın Bakan?
(Mikrofon
otomatik cihaz tarafından kapatıldı) 
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Bakınız, sendikalarla ilgili bir
husus var. 2009 Temmuz istatistiğine göre toplam işçi sayısı 5 milyon 398 bin,
toplam işçi sayısı, sendikalı işçi sayısı ise 3 milyon 232 bin. 
MUSA ÇAM (İzmir)
– Toplu sözleşme yapan kaç?
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Müsaade edin ya! 
Yani 3 milyon
200 bin sendikalı sayısı var.
MUHARREM İNCE
(Yalova) – Biz müsaade ediyoruz da Başkan etmiyor.
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Bakınız, buradaki yalanı dolanı,
sahtekârlığı ortadan kaldırdık. Şu anda 1 milyon 187 bin gerçek sendikalı işçi
var.
MUSA ÇAM (İzmir)
– Sözleşme yapan kaç?
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Peki, dünün durumu neydi? 
BAŞKAN – Evet
Sayın Bakan, teşekkür ediyorum.
ÇALIŞMA VE
SOSYAL GÜVENLİK BAKANI FARUK ÇELİK (Devamla) – İhtilal ürünü yasa, bize, 3
milyon sendikalı işçi ortaya koyuyor idi. Bunun olmadığını, sahte olduğunu
çıkardığımız yasal düzenlemeyle gerçekleştirdik. Şimdi 1 milyon 187 bin
sendikalı işçi var. Yanlış mı yaptık? Çok doğru yaptık.
MUSA ÇAM (İzmir)
– Sayın Bakan, bunun ne kadarı toplu sözleşme yapıyor? 550 bin toplu sözleşme
yapan var. Yarı yarıya. Yapmayın ya!
ÇALIŞMA VE
SOSYAL GÜVENLİK BAKANI FARUK ÇELİK (Devamla) – Yüce heyeti saygıyla
selamlıyorum. (AK PARTİ sıralarından alkışlar) 
BAŞKAN –
Teşekkür ediyorum Sayın Bakan.
Bölüm üzerinde
şahsı adına söz isteyen Cahit Bağcı, Çorum Milletvekili. (AK PARTİ sıralarından
alkışlar) 
CAHİT BAĞCI
(Çorum) – Sayın Başkan, değerli arkadaşlar; sözlerime başlarken hepinizi
saygıyla selamlıyorum.
Sözlerimin
başında, ben de bu mübarek ayda kan ve gözyaşı döken, Filistin’de, Suriye’de,
Irak’ta ve dünyanın değişik bölgelerinde acı çeken Müslüman kardeşlerimizin
yanında olduğumuzu belirterek İsrail’i bu vahşeti nedeniyle lanetlediğimi
belirtmek istiyorum.
Değerli
arkadaşlar, haziran ayı başından beri Türkiye Büyük Millet Meclisi Türkiye'nin
pek çok alanında sorun alanlarına çare niteliği taşıyan bir kanun tasarısıyla
Türkiye'nin gündemine gelmiştir. Tabii ki bugün görüştüğümüz ve haziran ayından
beri üzerinde tartışılan kanun aşağı yukarı dört ana alanda yoğunlaşmaktadır:
Bunlardan birincisi, İş Kanunu’ndaki değişikliktir. Bir diğeri, Sosyal Güvenlik
Kurumuna ilişkin düzenlemelerdir. Üçüncü alan olarak da Soma’da yaşanan acı
hadisenin bir kez daha yaşanmamasına yönelik tedbirlerin alınmasıdır. Son
olarak da kamu alacaklarının ve daha sonra ilave edilen düzenlemeyle belediye alacaklarının
yeniden değerlendirilmesi ve yapılandırılmasına yönelik olarak -bir kanun
tasarısı olarak- Türkiye Büyük Millet Meclisi tartışmaktadır.
Değerli
arkadaşlar, ikinci bölüm üzerinde tabii ki değerlendirmelerimi de sizlerle
paylaşmak istiyorum. Bu bölüm de ağırlıklı olarak muhalefet partisinden
arkadaşlarımızın da kürsüye çıktıklarında tıpkı birinci bölümde olduğu gibi
katkı verdikleri ve üzerinde destek niteliği taşıyan maddeler içermektedir.
Bunlardan en önemlisi: Sosyal Güvenlik Kurumunun prime ilişkin alacaklarında
KDV istisnası getirilmesidir birinci olarak.
İkinci husus:
Sosyal Güvenlik Kurumunun -ki Sayın Kuşoğlu birinci bölüme ilişkin konuşmasında
da ifade etmişti- 2006’dan bugüne birleşen üç kurumun hangi aşamaya geldiği,
yapılanmasını gerçekleştirip gerçekleştiremediği ve Türkiye'nin özellikle
aktüeryal dengelerini sağlamada etkili olup olamadığına ilişkin bir soru söz
konusuydu. Bu çerçevede, belki sistemin de oturmasına katkı sağlamaya yönelik
olarak Sosyal Güvenlik Kurumunda bir yeniden yapılanma; Eğitim, Araştırma ve
Geliştirme Merkezi Başkanlığının kurulmasıyla aslında güçlü bir Sosyal Güvenlik
Kurumu hedeflenmektedir. Ki burada kurum personelinin niteliğinin
artırılmasıyla birlikte böyle bir kapasitenin Türkiye'nin dışındaki diğer ülkelere
de destek sağlamasına yönelik -bir anlamda altyapıyı tesis edecek, danışmanlık
faaliyetlerinin de yapılmasını sağlayacak- bir düzenleme getirilmektedir. 
Bir diğer husus
kurum gelirleriyle ilgilidir ki eğitim ve danışmanlık hizmetlerinden kurumun
gelir elde etmesi düzenlenmektedir. Bu son derece önemli bir hadisedir.
Ülkemizde ilk defa bir kamu kuruluşu eğitim ve danışmanlık hizmetleri
aracılığıyla bir gelir elde edebilecek duruma gelmiştir ki bu da ülkemizin
sosyal güvenlikte güçlü bir yapıyı tesis ettiğinin göstergesidir. 
Bir başka husus,
değerli arkadaşlar, kurumun sahip olduğu gayrimaddi haklar. Bu, günlerce
tartışıldı Komisyonumuzda. Gayrimaddi hak gerçekten nedir, ne değildir? Ama
burada kişisel verilerin korunması ilkesine ve Anayasa’nın bu hükmüne sadık
kalınarak sosyal güvenlik sisteminde geliştirdiğimiz, özellikle Medula tarzı
sistemler aracılığıyla bunların satışından bir gelir elde edilmesi ve bunun
sosyal güvenlik sisteminde bir hak olarak ilk defa sisteme girişini ifade
edebiliriz.
Bir başka husus,
son derece önemli, belki güçlü devlet olmanın bir gereği olarak da ülkemizde
bulunan yabancı öğrencilerin, gerek Erasmus yoluyla gerek Mevlana programları
yoluyla ülkemize gelen yabancı uyruklu öğrencilerin genel sağlık sigortası
kapsamına alınmasıdır. Son derece insani bir durumdur, önemlidir; bunu da
burada ifade etmek istiyorum.
Doğum
borçlanmasının 3’e çıkarılmasını ve buna BAĞ-KUR’luların ve memurların dâhil
edildiğini ifade edebiliriz.
Ve bir diğer
husus da tüp bebekle ilgili deneme sayısının 3’e çıkarılmasıdır. 
Son olarak şunu
söylemek istiyorum: Değerli arkadaşlar, yer altı madenlerinde çalışanların
tatil, genel tatil, bayram, yani çalışma alanının dışındaki zamanlarının da
yıpranmaya dâhil edilmesi önemli bir düzenlemedir. 
Tasarının ülkemize,
milletimize hayırlı olmasını diliyor, yüce heyetinizi saygıyla selamlıyorum.
(AK PARTİ sıralarından alkışlar)
BAŞKAN –
Teşekkür ediyorum.
Sayın
milletvekilleri, 639 sıra sayılı Kanun Tasarısı’nın bölüm üzerinde
görüşmelerinin devamı hususunda İç Tüzük’ün 72’nci maddesine göre verilmiş bir
önerge vardır.
Önergeyi
okutuyorum:
Türkiye Büyük Millet Meclisi Başkanlığına
Bölüm
görüşmelerinin İç Tüzük 72’ye göre devam etmesini arz ederim.
Oktay Vural
Milliyetçi Hareket Partisi
Grup Başkan Vekili
Gerekçe:
Kapsamlı
değişikliklerin daha iyi anlaşılması için verilmiştir.
III. YOKLAMA

(CHP
sıralarından bir grup milletvekili ayağa kalktı)
MUHARREM İNCE
(Yalova) – Yoklama istiyoruz.
BAŞKAN –
Önergeyi oylarınıza sunacağım ve yoklama talebi var, yerine getireceğim.
Sayın İnce,
Sayın Aygün, Sayın Türeli, Sayın Çelebi, Sayın Özel, Sayın Tanal, Sayın
Kuşoğlu, Sayın Çam, Sayın Gök, Sayın Köse, Sayın Demir, Sayın Özgümüş, Sayın
Demiröz, Sayın Canalioğlu, Sayın Sarı, Sayın Küçük, Sayın Haberal, Sayın Öz,
Sayın Yılmaz ve Sayın Özkan.
İki dakika süre
veriyorum.
(Elektronik
cihazla yoklama yapıldı)
BAŞKAN – Sayın
milletvekilleri, toplantı yeter sayısı vardır.
VIII.- KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER (Devam)
A) Kanun Tasarı ve Teklifleri (Devam)
4.- İş Kanunu ile Bazı Kanun ve Kanun Hükmünde
Kararnamelerde Değişiklik Yapılmasına Dair Kanun Tasarısı ile Ankara
Milletvekili İzzet Çetin ve 13 Milletvekilinin; Ankara Milletvekili İzzet
Çetin’in; İstanbul Milletvekili Ferit Mevlüt Aslanoğlu'nun; Yozgat Milletvekili
Sadir Durmaz ve Milliyetçi Hareket Partisi Grup Başkanvekili İzmir Milletvekili
Oktay Vural’ın; İstanbul Milletvekili Abdullah Levent Tüzel'in; Bingöl
Milletvekili İdris Baluken’in; Bursa Milletvekili Sena Kaleli ve 5
Milletvekilinin; Ankara Milletvekili İzzet Çetin’in; Tekirdağ Milletvekili
Candan Yüceer ve 3 Milletvekilinin; Kahramanmaraş Milletvekili Mesut Dedeoğlu
ile Milliyetçi Hareket Partisi Grup Başkanvekili İzmir Milletvekili Oktay
Vural’ın; Kırklareli Milletvekili Mehmet Siyam Kesimoğlu ve 4 Milletvekilinin;
Mersin Milletvekili Aytuğ Atıcı’nın; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural’ın;
Adana Milletvekili Turgay Develi'nin; İzmir Milletvekili Musa Çam'ın; Bartın Milletvekili
Muhammet Rıza Yalçınkaya'nın; İstanbul Milletvekilleri Mahmut Tanal ve Binnaz
Toprak'ın; İstanbul Milletvekili Mahmut Tanal'ın; İstanbul Milletvekilleri
Mahmut Tanal ve Gürsel Tekin'in; İstanbul Milletvekili Celal Dinçer'in; Manisa
Milletvekili Erkan Akçay'ın; Konya Milletvekili Mustafa Kalaycı ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Muğla
Milletvekili Nurettin Demir'in; Ankara Milletvekili Levent Gök'ün; Manisa
Milletvekili Erkan Akçay ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Ali Özgündüz'ün; Tekirdağ
Milletvekili Bülent Belen ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Ankara Milletvekili İzzet Çetin'in;
İstanbul Milletvekilleri Aydın Ağan Ayaydın ve Ercan Cengiz'in; Kars
Milletvekili Mülkiye Birtane'nin; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır ile 1
Milletvekilinin; Ankara Milletvekili İzzet Çetin'in; Zonguldak Milletvekili Ali
İhsan Köktürk'ün; İstanbul Milletvekili Mustafa Sezgin Tanrıkulu'nun; İstanbul
Milletvekili Mahmut Tanal'ın; İstanbul Milletvekili Mahmut Tanal'ın; İstanbul
Milletvekili Atila Kaya ve Milliyetçi Hareket Partisi Grup Başkanvekili İzmir
Milletvekili Oktay Vural ile 2 Milletvekilinin; Barış ve Demokrasi Partisi Grup
Başkanvekili Iğdır Milletvekili Pervin Buldan'ın; Burdur Milletvekili Ramazan Kerim
Özkan'ın; Hatay Milletvekili Mevlüt Dudu'nun; Hatay Milletvekili Mevlüt
Dudu'nun; Ankara Milletvekili Levent Gök'ün; Ankara Milletvekili Levent Gök'ün;
Kahramanmaraş Milletvekili Mesut Dedeoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ve 1 Milletvekilinin; Mersin
Milletvekili Ali Öz ve Milliyetçi Hareket Partisi Grup Başkanvekili Mersin Milletvekili
Mehmet Şandır ile 1 Milletvekilinin; Balıkesir Milletvekili Ayşe Nedret
Akova'nın; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; İstanbul Milletvekili
Durmuşali Torlak ve Milliyetçi Hareket Partisi Grup Başkanvekili Mersin
Milletvekili Mehmet Şandır ile 1 Milletvekilinin; İzmir Milletvekili Musa
Çam'ın; Hatay Milletvekili Adnan Şefik Çirkin'in; Manisa Milletvekili Sakine
Öz'ün; Diyarbakır Milletvekili Emine Ayna'nın; İstanbul Milletvekilleri Gürsel
Tekin ve Mahmut Tanal'ın; Erzincan Milletvekili Muharrem Işık'ın; İstanbul
Milletvekili Abdullah Levent Tüzel'in; İstanbul Milletvekili Abdullah Levent
Tüzel'in; Kocaeli Milletvekili Haydar Akar'ın; Cumhuriyet Halk Partisi Grup
Başkanvekili İstanbul Milletvekili Mehmet Akif Hamzaçebi ve İstanbul
Milletvekili Ferit Mevlüt Aslanoğlu'nun; İzmir Milletvekili Rahmi Aşkın
Türeli'nin; Manisa Milletvekili Özgür Özel'in; İzmir Milletvekili Rahmi Aşkın
Türeli'nin; Batman Milletvekili Ayla Akat Ata'nın; Bursa Milletvekili Sena
Kaleli'nin; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 1 Milletvekilinin; Osmaniye
Milletvekili Hasan Hüseyin Türkoğlu ve Milliyetçi Hareket Partisi Grup
Başkanvekili Mersin Milletvekili Mehmet Şandır ile 3 Milletvekilinin;
Diyarbakır Milletvekili Altan Tan'ın; İzmir Milletvekili Rahmi Aşkın
Türeli'nin; İzmir Milletvekili Hülya Güven ve 34 Milletvekilinin; İstanbul
Milletvekili Sebahat Tuncel'in; Balıkesir Milletvekili Namık Havutça'nın;
Trabzon Milletvekili Mehmet Volkan Canalioğlu'nun; Trabzon Milletvekili Mehmet
Volkan Canalioğlu'nun; Kastamonu Milletvekili Emin Çınar ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Kastamonu Milletvekili
Emin Çınar ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Bursa Milletvekili Sena Kaleli'nin; İstanbul Milletvekili
Mahmut Tanal'ın; Trabzon Milletvekili Mehmet Volkan Canalioğlu'nun; Mersin
Milletvekili Mehmet Şandır ve Milliyetçi Hareket Partisi Grup Başkanvekili
İzmir Milletvekili Oktay Vural'ın; Kütahya Milletvekili Alim Işık ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Balıkesir
Milletvekili Ahmet Duran Bulut ve Milliyetçi Hareket Partisi Grup Başkanvekili
Kayseri Milletvekili Yusuf Halaçoğlu ile 20 Milletvekilinin; Trabzon Milletvekili
Mehmet Volkan Canalioğlu'nun; Barış ve Demokrasi Partisi Grup Başkanvekili
Bingöl Milletvekili İdris Baluken'in; İstanbul Milletvekili Süleyman
Çelebi'nin; Tekirdağ Milletvekili Candan Yüceer'in; Samsun Milletvekili
Cemalettin Şimşek'in; Balıkesir Milletvekili Ayşe Nedret Akova'nın; İzmir
Milletvekili Rahmi Aşkın Türeli'nin; İzmir Milletvekili Rahmi Aşkın Türeli'nin;
Balıkesir Milletvekili Ayşe Nedret Akova'nın; İstanbul Milletvekili Abdullah
Levent Tüzel'in; İzmir Milletvekili Aytun Çıray'ın; Balıkesir Milletvekili Ayşe
Nedret Akova'nın; Konya Milletvekili Mustafa Kalaycı ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Konya Milletvekili Mustafa
Kalaycı ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Balıkesir Milletvekili Ayşe Nedret Akova'nın; Balıkesir
Milletvekili Ayşe Nedret Akova'nın; Ankara Milletvekili İzzet Çetin'in; Manisa
Milletvekili Hasan Ören'in; Çanakkale Milletvekili Mustafa Serdar Soydan'ın;
Manisa Milletvekili Hasan Ören'in; Manisa Milletvekili Özgür Özel'in; Bursa
Milletvekilleri Hüseyin Şahin ve Önder Matlı ile 8 Milletvekilinin; İzmir
Milletvekili Aytun Çıray'ın; Manisa Milletvekili Hasan Ören’in; Denizli
Milletvekili Mehmet Yüksel ve Çorum Milletvekili Cahit Bağcı ile 37
Milletvekilinin; Manisa Milletvekili Erkan Akçay ve Milliyetçi Hareket Partisi
Grup Başkanvekili İzmir Milletvekili Oktay Vural'ın; Manisa Milletvekili Sakine
Öz'ün; Cumhuriyet Halk Partisi Grup Başkanvekili İstanbul Milletvekili Mehmet
Akif Hamzaçebi'nin Benzer Mahiyetteki Kanun Teklifleri ve Plan ve Bütçe Komisyonu
Raporu ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkereleri (1/931, 2/115, 2/139, 2/158, 2/195, 2/282, 2/297, 2/298,
2/324, 2/368, 2/399, 2/434, 2/439, 2/453, 2/524, 2/528, 2/555, 2/601, 2/640,
2/689, 2/691, 2/798, 2/885, 2/896, 2/944, 2/1019, 2/1063, 2/1103, 2/1131,
2/1156, 2/1200, 2/1202, 2/1203, 2/1217, 2/1222, 2/1227, 2/1236, 2/1242, 2/1245,
2/1248, 2/1258, 2/1260, 2/1301, 2/1302, 2/1345, 2/1350, 2/1364, 2/1372, 2/1383,
2/1414, 2/1422, 2/1426, 2/1431, 2/1437, 2/1442, 2/1488, 2/1496, 2/1498, 2/1506,
2/1514, 2/1516, 2/1525, 2/1540, 2/1595, 2/1652, 2/1655, 2/1657, 2/1677, 2/1688,
2/1716, 2/1747, 2/1765, 2/1775, 2/1794, 2/1797, 2/1799, 2/1808, 2/1837, 2/1869,
2/1899, 2/1906, 2/1924, 2/1932, 2/1938, 2/1954, 2/1957, 2/1963, 2/1983, 2/1997,
2/2000, 2/2032, 2/2041, 2/2051, 2/2056, 2/2057, 2/2065, 2/2069, 2/2083, 2/2146,
2/2156, 2/2158, 2/2176, 2/2178, 2/2186, 2/2187, 2/2190, 2/2191, 2/2192, 2/2198)
(S. Sayısı: 639) (Devam)

BAŞKAN -
Önergeyi oylarınıza sunuyorum: Kabul edenler… Kabul etmeyenler… Önerge kabul
edilmemiştir.
Şimdi on beş
dakika süreyle soru-cevap işlemi yapılacaktır.
Soru sorma
sırasını okuyorum, sayın milletvekilleri tekrar girsinler, bu sıraya göre
vereceğim: Sayın Işık, Sayın Öz, Sayın Akçay, Sayın Küçük, Sayın Yılmaz, Sayın
Türeli, Sayın Çam, Sayın Tanal, Sayın Özel, Sayın Çelebi ve Sayın Şimşek.
Sayın Işık,
buyurun.
ALİM IŞIK
(Kütahya) – Teşekkür ediyorum Sayın Başkan.
Sayın Bakan,
yasa torba olunca sorular da biraz torba olacak. 
Birinci sorum:
İşsiz iş ve meslek danışmanlarının atanmasıyla ilgili bir düzenleme düşünüyor
musunuz? Yine, atanmış, sözleşmeli olup da kadroya geçirilenlerin aylık 800
liraya yakın bir mağduriyeti var -iş ve meslek danışmanları konusunda- onlar
düzelecek mi?
İkinci sorum:
Bir taşeron işçisinin bugün devletin hazinesine olan ortalama maliyeti nedir,
eline geçen para ortalama nedir, aradaki fark nereye gidiyor, bunu
açıklayabilir misiniz?
Üçüncü sorum:
Ramazan ayı öncesinde, Kütahya’da, Seyitömer Linyit İşletmesinde 700’e yakın işçinin
işine son verilerek kapının önüne bırakıldı. Çalışma ve Sosyal Güvenlik
Bakanlığı olarak bu konuda şimdiye kadar ne yaptınız, ne yapmayı
düşünüyorsunuz? Bunlar da taşeron işçisiydi, bu işçilerin akıbeti ne olacak? 
Dördüncü sorum:
Sigortalılar için geriye yönelik prim borçlanması düşünüyor musunuz?
BAŞKAN –
Teşekkür ediyorum.
Sayın Öz…
ALİ ÖZ (Mersin)
– Teşekkür ediyorum Sayın Başkanım.
Sayın Bakan,
özellikle Orta Doğu’daki o ateş çemberi, o karışıklıktan sonra ülkemize
Suriye’den çok sayıda mülteci geldiğini biliyoruz ama tabii ki bunun net
rakamlarını siz de ifade edemiyorsunuz çünkü gittiğimiz yerlerde sayılarının ne
kadar olduğunu bilmiyoruz. Ancak, bunların sosyal güvenlik kurumlarından,
tedavi amaçlı hastanelerden yararlanma imkânları var. Dolayısıyla, bugüne
kadar, Sosyal Güvenlik Kurumu olarak mültecilere kurumunuz tarafından ödenen
miktar ne kadardır? Bir bu.
Bir de, Musul ve
Kerkük’ten de ülkemize gelenlere aynı uygulamanın yapılmadığı şeklinde iddialar
var. Hastanelerden onların ücretsiz, bedelsiz muayeneleri, tedavi giderleri
karşılanırken Türkmenler, bunlar neden mahrum bırakılıyor? Böyle bir uygulama
var mı, yanlış bilgi mi onu merak ediyorum.
Teşekkür
ediyorum.
BAŞKAN –
Teşekkür ediyorum.
Sayın Akçay…
ERKAN AKÇAY
(Manisa) – Teşekkür ederim Sayın Başkan.
Soma’da özel bankaların tamamına yakını, kazadan
sağ kurtulan maden işçilerinin kredi borçlarını altı ay ile bir yıl süreyle
erteledi ancak devlet bankalarının bu tür bir erteleme çalışması yapmadığını
biliyoruz. Böyle bir çalışma yaptırmayı düşünüyor musunuz? 
AFAD’da toplanan
46,5 milyon Türk lirası. Hayatını kaybedenlerin aileleri başına 154 bin lira
civarında bir yardım verilecek. Bu yardımların tamamı da vatandaşlarımız
tarafından AFAD’a yapılan bağışlardan oluşuyor. Ancak, kazadan sağ kurtulan
işçilere AFAD’dan herhangi bir yardım yapılmayacağını öğrenmiş bulunuyorum.
Peki, sağ kurtulanlar ne olacak? Bunların birçoğu işsizlik tehdidiyle karşı
karşıya, açlık tehdidiyle karşı karşıya ve bu ocaktan sağ kurtulan işçilerin
bir daha yer altında çalışma şartları kalmamıştır; AFAD’dan yardım yapmayı
düşünüyor musunuz?
BAŞKAN –
Teşekkür ederim. 
Sayın Yılmaz,
buyurun. 
DİLEK AKAGÜN
YILMAZ (Uşak) – Sayın Bakan, ben şu konularda size sorularımı yöneltmek
istiyorum: Özellikle bu belediyelerde çalışan, teknik eleman konumunda olan,
mühendis, mimar, veteriner konumunda olan kişilere yıllardır kadro verilmiyor.
Yani, bir gün çalışan, kendi iktidarınız döneminde alınan kişilere kadro
verilirken, on beş-on altı yıldır çalışmış olan ve sayıları binlerle ifade
edilen bu teknik elemanlara kadro vermeyi düşünüyor musunuz? 
Diğer yönüyle,
bu tasarı görüşmeleri sırasında madenlerde yaşam odası kurulması için öneriler
verilmesine rağmen bunlar reddedildi ama öğreniyoruz ki yönetmelikte bir
değişiklik yapılacak ve gaz maskelerinin değişim istasyonları oluşturulacakmış.
Bu, yeterince bunu karşılayacak mı? Yaşam odalarının kurulmasına neden “evet”
demediniz? Bunu öğrenmek istiyorum. 
Diğer yönüyle
de…
(Mikrofon
otomatik cihaz tarafından kapatıldı)
BAŞKAN –
Teşekkür ediyorum. 
Sayın Türeli…
RAHMİ AŞKIN
TÜRELİ (İzmir) – Teşekkür ederim Sayın Başkan. 
Sayın Bakan, 5510 sayılı Kanun’un 40’ıncı maddesi
fiilî hizmet süresi zammını düzenlemekte olup 18 bentte hangi iş yerlerinde ve
işlerde fiilî hizmet süresi zammı uygulanacağı hükme bağlanmıştır. Diğer bir
ifadeyle, bu madde tehlikeli işlerde ve iş yerlerinde çalışanların yıpranma
hakkını düzenlemektedir. Bununla birlikte, sağlıkta formaldehit maddesine maruz
kalınan laboratuvar ortamında çalışanlar, matbaacılık sektöründe çalışanlar,
gemi adamları, infaz koruma kurumu çalışanları, özel güvenlik görevlileri gibi
birçok iş ve meslek bu kapsama dâhil değildir. Bizim, torba kanun tasarısının
görüşmeleri sırasında, Plan Bütçe Komisyonunda bu konuda verdiğimiz önergeler
AKP Grubu çoğunluğu tarafından reddedilmiştir. Sorum şudur: Bu kapsamı yeniden
değerlendirmeye ve genişletmeye yönelik olarak Bakanlığınızca yürütülen
herhangi bir çalışma var mıdır? 
Teşekkür ederim. 
BAŞKAN – Teşekkür ediyorum. 
Sayın Çam…
MUSA ÇAM (İzmir) – Teşekkür ediyorum Sayın Başkan. 
Sayın Bakan, vermiş olduğunuz sendikalı
istatistiklere geçmişte yüzde 10 barajı nedeniyle sendikalar zorunlu olarak
fazladan üye yazmışlardır, doğrudur. Yeni sistemle bu tasfiye edilmiştir. 1
milyon 200 bin rakamını verdiniz. Ben sizden gerçek anlamda, şu anda, toplu
sözleşme yapan işçi sayısını öğrenmek istiyorum; bir. 
İkincisi: Revize edilmiş, gözden geçirilmiş Avrupa
Sosyal Şartı madde 2 adil çalışma koşullarının (1) ve (3)’üncü fıkrasına
çekince koydunuz; madde 4, adil ücret hakkının (2)’inci fıkrasına çekince
koydunuz; madde 5, örgütlenme hakkının tümüne çekince koydunuz; madde 6, toplu
pazarlık hakkı maddesinin tümüne çekince koydunuz; madde 7, çocukların ve
gençlerin işte korunmasının (7)’nci fıkrasına çekince koydunuz; madde 22,
çalışma koşullarının ve çalışma ortamının düzenlemesi ve iyileştirilmesi
hakkının (c) ve (d) bentlerine çekince koydunuz; madde 23, yaşlıların korunması
hakkı, maddenin tümüne çekince koydunuz ve bir de 176’ncı maddeye çekince
koydunuz. Bu çekinceleri ne zaman kaldıracaksınız? Bunu öğrenmek istiyorum. 
BAŞKAN – Teşekkür ediyorum. 
Sayın Tanal… 
MAHMUT TANAL (İstanbul) – Teşekkür ederim Sayın
Başkan. 
Bu tasarı madde 40’ta şöyle bir hüküm var: “Kurum,
işverenlerin, sigortalıların, genel sağlık sigortalılarının, emeklilerin,
bunların hak ve sahipleri ile dul ve yetimlerinin ve kurumdan aylık alan…” “…bu
veriler satılabilir.” diyor. Sayın Bakanım, bunu biraz açıklayabilir misiniz?
Yani, Bakanlık artık burada bir ticari kâr amacıyla mı bunu yapıyor? Neleri
satıyor? Ne kadar gelir elde etmeyi planlıyor? Bu şekilde bir düzenleme
uluslararası başka bir ülkede var mı? 
Bir de Şanlıurfa Belediyesinde insanlar işten
atıldı. Bunların iadesi için bir çalışmanız var mı? 
Teşekkür ederim. 
BAŞKAN – Teşekkür ediyorum. 
Sayın Şimşek… 
CEMALETTİN ŞİMŞEK (Samsun) – Teşekkür ederim Sayın
Başkan. 
Sayın Bakan,
sizin de ifade ettiğiniz gibi, bugün kamuda 660 bin taşeron, alt işveren
grubunda çalışan kimseler var. Bunların bir kısmı, azımsanmayacak bir kısmı,
asıl işverenin işini yapmaktalar. Dolayısıyla, belediyelerde bu alt işverenden
çalıştırılan mühendisler, veterinerler vesaireler var. Bu kanunla, bunların bir
kısmı artık alt işveren grubunda çalışamayacaklar. Bunlar kadroya
geçirilecekler mi yoksa işlerinden mi olacaklar? Endişeleri bu. Çünkü
taşeronların gerçekten bu yasadan çok beklentileri vardı ama dağ fare doğurdu
gibi; onların açısından diyorum. Bunların durumu ne olacak? Böyle, asıl
işverenin işini yapıp kariyer meslek sahibi olanların durumları ne olacak?
Teşekkür ederim.
BAŞKAN –
Teşekkür ediyorum.
Sayın Sarı…
MÜSLİM SARI
(İstanbul) – Teşekkür ederim Sayın Başkan.
Sayın Bakanım,
az önce Sosyal Güvenlik Kurumunun açıklarına ilişkin vermiş olduğunuz
bilgilerin yanlış olduğunu düşünüyorum. Siz, 19 milyarlık Sosyal Güvenlik
Kurumu açığından bahsettiniz ancak hem Maliye Bakanının verdiği bilgiler hem
2013 yılı programına baktığımız zaman, sosyal güvenlik primlerinden, bütçeden,
Sosyal Güvenlik Kurumuna yapılan transferlerin 19 milyar dolar değil 72 milyar
olduğu görülür. Dolayısıyla, Türkiye’de sosyal güvenlik sistemi açıklarının
millî gelire oranı da azalmamakta, artmaktadır ve yüzde 4,6’ya denk
gelmektedir. Bu açıklamalar karşısında verdiğiniz bilgilerin doğru olduğunu
hâlâ iddia ediyor musunuz?
BAŞKAN –
Teşekkür ediyorum.
Sayın Özel…
ÖZGÜR ÖZEL
(Manisa) – Teşekkür ediyorum Sayın Başkan.
Sayın Bakan, her
seferinde, tam o soruya gelince süreyi başarıyla bitiriyorsunuz da bir daha
soruyorum; bu sefer lütfen cevap verin.
23 Ekimde
demiştiniz ki: “Maden şirketinin sahibi partili olamaz mı, işçisinin parasını
ödedikten sonra mitinge götüremez mi?” Komisyonun Soma’daki toplantısında
-Meclis tutanaklarına geçti ki- işçiler “Zorla götürüldük, işsiz kalma
korkusuyla götürüldük, gönlümüz olmadığı hâlde işveren baskısıyla götürüldük.”
gibi cevaplar verdiler. Sadece bir tek işçi “Madene gireceğime mitinge gittim,
o yüzden gittim.” dedi. 
Hâlâ daha AKP
mitinglerine maden işçilerinin işveren tarafından zorla götürülmesini makul
karşılıyor musunuz? “Partili ise bunu yapacak tabii.” diyor musunuz?
BAŞKAN –
Teşekkür ediyorum.
Sayın Çelebi…
SÜLEYMAN ÇELEBİ
(İstanbul) – Çok teşekkür ederim Sayın Başkan.
Sayın Bakan,
şunu sormak istiyorum: Şu anda bu torba yasa nedeniyle affa uğrayan, vergi,
sigorta ve diğer bütün alacaklarla ilgili miktar ne kadardır yani toplam
faizlerden vazgeçilen miktar ne kadardır? Bütün bunların toplamında emeklilikte
yaşa takılanlara emeklilik hakkı kazanmaları hâlinde her yıl ne kadar para
ödenecektir? Bunu sormak istiyorum.
Teşekkürler.
BAŞKAN –
Teşekkür ediyorum.
Son soru; Sayın
Demir, buyurun.
NURETTİN DEMİR
(Muğla) – Teşekkür ederim Sayın Başkan.
Sayın Bakan,
tünel, mermer gibi ağır maden ve yer üstü, yer altı işlerinde hâlâ on iki
saatlik çalışma vardiyaları devam etmektedir. Ağır maden işlerinde on iki
saatlik çalışmalara engel olmayı düşünüyor musunuz? Vardiyalarda eğer sekiz
saat şeklinde düzenleme yapılırsa istihdam ve işsizlik için bir çözüm olabilir
mi?
Teşekkür ederim.
BAŞKAN –
Teşekkür ediyorum.
Sayın Bakan,
buyurun.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Çok teşekkür ederim Sayın
Başkan. 
Kusura bakmayın,
ben henüz söz alacak arkadaş var diye bekliyordum.
Şimdi, iş ve
meslek danışmanlarıyla ilgili, ilk soru o şekilde geldi. Değerli arkadaşlar,
biz iş ve meslek danışmanlarıyla ilgili bir kadro ihdas ettik ve açıkladık, 4
bin kişi alınacağını söyledik. Sınavlar yapıldı, birçok değerlendirmelerden
sonra bu 4 bin kişi işe yerleştirildi ve şu anda İŞKUR bünyesinde 81 vilayette
iş ve meslek danışmanları son derece önemli bir görev görmektedirler, işçiyle
yani işsiz ile işveren arasında bir köprü. Hangi nitelikte bir elamana ihtiyacı
varsa bir işverenin onu yetiştirme, onu bulup onu iş sahibi yapma konusunda 4
bin iş ve meslek danışmanı şu anda gayret gösteriyor ve bunların ücretleri… 
ALİM IŞIK
(Kütahya) - Sertifika alıp da işe yerleştirilmemiş olanlar var. 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Müsaade eder misiniz. 
Bunlar
sözleşmeli personel olarak alınmışlardı daha önceki düzenlemede. Bunlar şimdi
kadroya alınınca yani 4/B’den 4/A’ya geçince ücretlerinde bir düşme meydana
geldi. Şu andaki yaptığımız yasal düzenlemede de ücretlerinde 360 TL’lik bir
artış getiriyoruz iş ve meslek danışmanlarına. 
ALİM IŞIK
(Kütahya) – 800 TL azaldı.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Sertifikası olup da iş ve
meslek danışmanı olarak iş bekleyenlerle ilgili yeni bir kadro bakanlıklarda
söz konusu olur ise bu sertifika, tabii, her alanda olduğu gibi önemli iş
görecektir ama bizim kesinlikle 4 bin kadronun dışında “Sizleri kadroya
alacağız, bu sertifikayı alırsanız şu, şu şekilde bir işlem yapacağız.” diye
bir vaadimiz söz konusu değildir ama bu sertifika niteliktir. O nitelik,
inanıyorum ki yeni iş bulmaları için de ciddi katkı sağlayacaktır.
Diğer konu ise
taşeron işçinin maliyetiyle ilgili bir soru. 1.502 TL, 52 kuruş diye brüt
olarak söyleyebilirim. 
“Seyitömer’de
700 işçi kapı önüne bırakıldı...” Yani, arkadaşlar, yasal düzenlemeyi
yapıyoruz. Yasal düzenlemeleri yaparken dikkatli olmamız gerekiyor. Neden?
Aslolan istihdamdır, işçinin iş bulmasıdır, işverenin de gerçekten şevkle işin,
kapının kilidini açma gayreti içerisinde olmasıdır. Bunu bir bütünlük
içerisinde değerlendirmemiz gerekiyor. Artık, 20’nci yüzyıl mantığıyla çalışma
hayatına, endüstriyel ilişkilere bakma şansımız yok. Bugün artık, işçiyi,
işvereni birbirinden koparan değil, birbirinin vazgeçilmezi gibi görmemiz
gerekiyor. Dolayısıyla, Soma’da müessif bir olay yaşandı ama aldığımız ve
almamız gereken tedbirlerle işletmelerin devam ettiği, işçinin daha fazla
çalıştığı, daha fazla emeğin üretildiği ve hak sahibinin hakkını aldığı bir
tabloyu oluşturmaktır. Tabii, bize bununla ilgili gelen şikâyetler,
haksızlıklar veya hakların tazminiyle ilgili bir durum söz konusuysa Çalışma
Bakanlığı olarak mevzuatımız çerçevesinde bunları yerine getiririz. 
DİLEK AKAGÜN
YILMAZ (Uşak) – Sayın Bakan, orası özelleştirilen bir iş yeri yalnız,
özelleştirme sonucu işsiz kaldılar. 
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – “Sigortalılar için geriye
dönük bir prim yapılandırması var mı?” Böyle bir durum söz konusu değil. Mevcut
sigorta borçlarının, prim borçlarının yapılandırılması var. Geriye doğru bir
borçlanma söz konusu değil. 
Şimdi, Suriye’den gelenlerle ilgili, sağlıktan
yararlanma… Arkadaşlar, komşumuz, akrabalarımız. Bunlara Türkiye kapılarını dün
de açtı, bugün de açtı. Yaşanan tabloyu hepimiz biliyoruz, sıkıntıyı hepimiz
biliyoruz. Sosyal Güvenlik Kurumuna gelen sağlıkla ilgili bir ödeme faturası
söz konusu değildir, bugün itibarıyla söylüyorum.
Efendim “Suriye’den gelenler arasında bir ayrım
yapılıyor.” gibi bir yaklaşımı da doğrusu bir dedikodu olarak algılamak daha
doğru olur düşüncesindeyim.
ALİ ÖZ (Mersin) – Hayır, hayır, Türkmenlerden
gelenler için, Kerkük ve Musul’dan gelenler için söyledim Sayın Bakan.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Bir diğer konu, Soma’daki esnafın borçlarının işte bir kısmının
ötelenmesi… Ama kamu bankalarıyla ilgili durumu ilgili bakan arkadaşlarımızla
görüşeceğimi ifade ediyorum.
Burada, vatandaşlarımızın, hayırseverlerimizin,
sivil toplum örgütlerimizin oluşturduğu meblağ 46 milyar civarında; 154’er bin
lira şeklinde buradaki hak sahiplerine dağıtılma aşamasında şu anda.
ERKAN AKÇAY (Manisa) – “Hak sahipleri” hayatını
kaybedenler; sağ kurtulanlar ne olacak Sayın Bakan?
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – “Sağ kurtulanlarla ilgili belediyelerden bir yardım yapıyor
musunuz?” dediniz. Çok şükür onlar sağ kurtuldular. Biz özellikle sorduk, 1
kişinin yaralı olduğu, sıkıntılı bir durumda olduğu ifade edildi, ilgili AFAD
bünyesinde onun değerlendirilmesi yapılıyor ama sağlıklı olan oradaki işçi
kardeşlerimize, bildiğiniz gibi, şu anda hem yardım hem ücret olarak
ödemelerimizi bizler yapıyoruz.
Belediyelerde teknik elemanlara kadro meselesi…
Sözleşmeliyseler bunlara kadroları verdik. Yani, geçtiğimiz yıl verdik ama
nitelikli sözleşmelilerle ilgili farklı düzenlemeler var, onların ücret
politikaları da çok farklı ama bunun dışında kalan bir statü söz konusuysa onu
özelde bilgi olarak alırsak biz de sizlere yazılı veya sözlü olarak takdim
ederiz.
DİLEK AKAGÜN YILMAZ (Uşak) – Sayın Bakan, kaç kez
geldiler görüşmeye.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Gaz maskeleri, arkadaşlar, şimdi, çokça konuşulan bir konu. Şimdi,
yeni düzenlemeyle, özellikle kömür madenlerinde gaz maskesine ulaşım…
Kömür madenlerinde aslolan, bir an önce aşağıda
meydana gelen karbonmonoksit veya grizu patlaması neticesinde yanıcı ve
patlayıcı ortamdan, yani toz duman içerisindeki, gaz içerisindeki bir ortamdan
işçinin günyüzüne, yeryüzüne çıkması konusunu gerçekleştirmek. Bunun için
yanında taşıdığı maske ve kısa bir sürede ulaşabileceği yeni bir maske odası
merkezi için şu anda…
DİLEK AKAGÜN YILMAZ (Uşak) – Yaşam odası değil
yani.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Yaşam odası konusu kömür madeninde geçerliliği olan bir hadise
değil. Yaşam odası imkânı var da, yaşam odası bir çaredir de, biz yapmıyoruz
siz yapmıyorsunuz diye bir yaklaşım değil. İnanın, bu da bir işçinin canı
meselesi, hayatı meselesidir, burada yapılması gerekenleri yapmak gerekiyor; birçok
yapılması gerekenler yapıldı. Bu konuda da şu anda attığımız adımın bu şekilde
olduğunu belirtiyorum.
“Toplu sözleşme yapan kaç işçi var?” Bakınız, 840
bin işçi var, 840 bin. Peki, efendim, geçmişte 3 milyon 200 bin işçi varken ne
idi? O zaman da 790 bin.
MUSA ÇAM (İzmir) - 12 Eylülden önce 2,5 milyondu,
2,5 milyondu.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Müsaade edin efendim.
Bir rakam
istiyorsunuz, veriyorum Musa Bey, 840 bin, şu anda toplu sözleşme yapan işçi
sayısı. Sizin bahsettiğiniz, sahte üyelerin olduğu dönemde, 3 milyon 200 bin
sendikalı işçinin olduğu dönemde 790 bin işçi toplu sözleşme yapıyor idi.
AB süreciyle ilgili olarak çekincelerden
bahsettiniz. Biz o süreçleri aşıyoruz. Bakınız, 19’uncu Faslı açma
noktasındayız. Ben sizlerden de, daha önce çalıştığınız sendikalardan da bu
konuda destek bekliyorum. Çok garip bir şeydir, son sendikalar toplantısında,
bir sendika, resmen Avrupa Birliğine karşı tavır almıştır, ben ismini burada
söylemek istemiyorum.
MUSA ÇAM (İzmir) – Çekinceler var, çekinceler.
BAŞKAN - Sayın Bakan, sözlerinizi tamamlar mısınız
lütfen.
MÜSLİM SARI (İstanbul) – Sayın Bakanım, SGK
açıklarıyla ilgili yanıltıcı bilgi verdiniz, düzeltir misiniz?
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Bir diğer konu, arkadaşlar, bahsettiğiniz 72 milyar Maliye
Bakanımızın söylediği hususlar, faturalı ödemeler ve Maliye ve hazine adına
yapılan ödemeler.
MÜSLİM SARI (İstanbul) – Doğru, SGK açığı budur ama
budur SGK açığı.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Efendim, bakınız, SGK’nın gelirleri belli, giderleri belli.
SGK’nın gelir ve giderlerine 2013 sonu itibarıyla baktığınız zaman 19,2 milyar
lira açık var.
Şimdi, bunun yanında…
MÜSLİM SARI (İstanbul) – Hayır efendim, SGK açığı
böyle tanımlanmaz teknik olarak, yanıltıcı bilgi veriyorsunuz.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Ya, bütçe transferi, transfer başka bir şey.
MÜSLİM SARI (İstanbul) – Bütçeden aktarılan paradır
SGK açığı, teknik olarak da böyledir ve artmaktadır, azalmamaktadır.
ÇALIŞMA VE SOSYAL GÜVENLİK BAKANI FARUK ÇELİK
(Şanlıurfa) – Bakınız, sizin bahsettiğiniz transfer olayı. Siz transferden
bahsediyorsunuz.
MÜSLİM SARI (İstanbul) – Tabii ki, SGK açığı budur.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - SGK’ya olan transfer ama
Sosyal Güvenlik Kurumunun açığından bahsediyorum ben, açığı 19,2’dir. 
MÜSLİM SARI
(İstanbul) – 72 milyar.
OKTAY VURAL
(İzmir) – Kurum açığı değil ya, sosyal güvenliğin açığı…
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Geçmiş yıllara göre her yıl
düşmektedir.
MÜSLİM SARI
(İstanbul) – Artmaktadır Sayın Bakan.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Şirket sahibi…
BAŞKAN – Sayın
Bakan, lütfen sözlerinizi tamamlayınız.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Sayın Başkanım, son 2 soruya
cevap verelim.
Efendim, bana
soruluyor, bundan, Soma kazasından filan önce, “Şirketin sahibi partili olur
mu?” Olur. Ne diyeceğiz yani?
ÖZGÜR ÖZEL
(Manisa) – Hayır, zorla mitinge götürüyorlar.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Bir dakika. “Şirketin
sahipleri partili olamaz.” diye bir kanun çıkaralım, madde mi getirelim?
İstedikleri…
ÖZGÜR ÖZEL
(Manisa) – Hayır, çarpıtmayın Sayın Bakan.
SAKİNE ÖZ
(Manisa) – Mitinge götürüyorlar, mitinge.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Bakınız, bana aylar önce
sorduğunuz soruya verdiğim cevap bu, “Olur.”
ÖZGÜR ÖZEL
(Manisa) – Hayır, “Mitinge götürüyor.” dedim.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Yani bugün de olur, yarın da
olur, şirketin sahibi…
ÖZGÜR ÖZEL
(Manisa) – Okuruz tutanaktan.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Yani işçileri varsa,
götürüyorsa, eğer el bebek gül bebek gidiyorlarsa bizim söyleyecek bir şeyimiz
olmaz.
ÖZGÜR ÖZEL
(Manisa) – İşte, işçiler kendi isteğiyle gitmiyor.
OKTAY VURAL
(İzmir) – El bebek gül bebek gittiğine inanıyor musunuz ya, Allah’ını seversen
ya?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Yani biz bir özel sektörün ne
ürettiği, ne üretmediği, ne kadar ürettiği, kâr edip etmediğini
sorgulamadığımız gibi siyasi kanaatlerini de sorgulayamayız.
ERKAN AKÇAY
(Manisa) – Zorla götürüyorlar Sayın Bakan, baskıyla götürüyorlar.
OKTAY VURAL
(İzmir) – İşsiz kalma tehdidiyle ya, ekmek tehdidiyle miting mi düzenlenir ya?
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) - Son soru şu Sayın Çelebi:
Sayın Çelebi, bakınız, bir anımı sizinle paylaşmak istiyorum son olarak. Kısa
efendim, şey değil.
Sosyal güvenlik
reformunu gerçekleştirdikten sonra Cumhuriyet Halk Partisi Anayasa Mahkemesine
gitti. Gitmeden önce, o zaman grup başkan vekili olan Sayın Genel Başkanınızla
daha önce Sosyal Güvenlik Kurumunda çalıştığı için görüştüm ve kendileri
bakınız, bana şunu açıkça söylediler, demişlerdi ki: “65 yaş düzenlemesi son
derece doğru bir düzenlemedir, biz bunu Anayasa Mahkemesine götürmeyeceğiz.” ve
götürmediler. Geçmiş dönemde, Milliyetçi Hareket Partisinin koalisyon olduğu
1999 yılında alınmış olan kararlar da -başlangıç itibarıyla- son derece
yerindeydi, bu cümle de son derece yerindeydi. 
SÜLEYMAN ÇELEBİ
(İstanbul) – Ya, ben bunu sormadım ki, ben başka bir şey söyledim.
ÇALIŞMA VE SOSYAL
GÜVENLİK BAKANI FARUK ÇELİK (Şanlıurfa) - Onun için, emeklilik üzerinde, yaş
üzerinde popülist bir yaklaşım içerisinde olmayalım, doğru olmaz diyorum.
SÜLEYMAN ÇELEBİ
(İstanbul) – Yok popülist değil, ben size başka bir şey sordum.
BAŞKAN –
Teşekkür ediyorum Sayın Bakanım.
ÇALIŞMA VE
SOSYAL GÜVENLİK BAKANI FARUK ÇELİK (Şanlıurfa) – Ben de çok teşekkür ediyorum
Sayın Başkan.
RAHMİ AŞKIN
TÜRELİ (İzmir) – Sayın Bakan, yıpranma hakkını söylemediniz.
BAŞKAN - İkinci
bölüm üzerindeki görüşmeler tamamlanmıştır.
Şimdi, ikinci
bölümde yer alan maddelerin, varsa o madde üzerindeki önerge işlemlerini
yaptıktan sonra ayrı ayrı oylarınıza sunacağım.
Birleşime beş
dakika ara veriyorum.
 Kapanma
Saati: 01.19
ONUNCU OTURUM
Açılma Saati: 01.31
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin Onuncu
Oturumunu açıyorum. 
639 sıra sayılı
Kanun Tasarısı’nın görüşmelerine devam edeceğiz. 
Komisyon ve
Hükûmet yerinde.
26’ncı madde
üzerinde üç önerge vardır, okutuyorum:
TBMM Başkanlığı’na
639 sıra sayılı
tasarının 26 ncı maddesiyle KDV Kanununun 17. maddesinin dördüncü fıkrasının
(g) bendinde yapılması öngörülen değişikliğin “el değiştirme” ibaresinin “ve
borsa üyeleri arasında yapılan teslimler” şeklinde değiştirilmesini arz ve
teklif ederiz.
 Rahmi Aşkın Türeli Bülent
Kuşoğlu Süleyman Çelebi
 İzmir Ankara İstanbul
 Özgür Özel Müslim
Sarı
 Manisa İstanbul
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Atila Kaya ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Mersin Milletvekili Ali Öz ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Osmaniye Milletvekili Hasan
Hüseyin Türkoğlu ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Mersin Milletvekili Mehmet Şandır ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Kütahya
Milletvekili Alim Işık ve Milliyetçi Hareket Partisi Grup Başkanvekili İzmir Milletvekili
Oktay Vural'ın; Balıkesir Milletvekili Ahmet Duran Bulut ve Milliyetçi Hareket
Partisi Grup Başkanvekili Kayseri Milletvekili Yusuf Halaçoğlu'nun; Samsun
Milletvekili Cemalettin Şimşek'in; Konya Milletvekili Mustafa Kalaycı ve
Milliyetçi Hareket Partisi Grup Başkanvekili İzmir Milletvekili Oktay Vural'ın;
Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Manisa Milletvekili Erkan Akçay
ve Milliyetçi Hareket Partisi Grup Başkanvekili İzmir Milletvekili Oktay
Vural'ın Benzer Mahiyetteki Kanun Teklifleri ve Plan ve Bütçe Komisyonu Raporu
ile Türkiye Büyük Millet Meclisi Başkanlığı ve Plan ve Bütçe Komisyonu
Başkanlığı Tezkerelerinin (1/931, 2/115, 2/139, 2/158, 2/195, 2/282, 2/297, 2/298,
2/324, 2/368, 2/399, 2/434, 2/439, 2/453, 2/524, 2/528, 2/555, 2/601, 2/640,
2/689, 2/691, 2/798, 2/885, 2/896, 2/944, 2/1019, 2/1063, 2/1103, 2/1131,
2/1156, 2/1200, 2/1202, 2/1203, 2/1217, 2/1222, 2/1227, 2/1236, 2/1242, 2/1245,
2/1248, 2/1258, 2/1260, 2/1301, 2/1302, 2/1345, 2/1350, 2/1364, 2/1372, 2/1383,
2/1414, 2/1422, 2/1426, 2/1431, 2/1437, 2/1442, 2/1488, 2/1496, 2/1498, 2/1506,
2/1514, 2/1516, 2/1525, 2/1540, 2/1595, 2/1652, 2/1655, 2/1657, 2/1677, 2/1688,
2/1716, 2/1747, 2/1765, 2/1775, 2/1794, 2/1797, 2/1799, 2/1808, 2/1837, 2/1869,
2/1899, 2/1906, 2/1924, 2/1932, 2/1938, 2/1954, 2/1957, 2/1963, 2/1983, 2/1997,
2/2000, 2/2032, 2/2041, 2/2051, 2/2056, 2/2057, 2/2065, 2/2069, 2/2083, 2/2146,
2/2156, 2/2158, 2/2176, 2/2178, 2/2186, 2/2187, 2/2190, 2/2191, 2/2192, 2/2198)
26 ncı maddesinin aşağıdaki şekilde değiştirilmesini arz ve teklif ederiz.
 Erkan
Akçay Mustafa Kalaycı Ahmet Kenan Tanrıkulu
 Manisa Konya
 İzmir
 Sümer
Oral Mehmet Şandır Muharrem Varlı
 Manisa Mersin Adana
MADDE 26-
25/10/1984 tarihli ve 3065 sayılı Katma Değer Vergisi Kanununun 17 nci
maddesinin dördüncü fıkrasının (g) bendindeki "Külçe altın, külçe gümüş,
kıymetli taşlar (elmas, pırlanta, yakut, zümrüt, topaz, safir, zebercet, inci,
kübik virconia)" ibaresi "Külçe altın ve külçe gümüş teslimleri ile
kıymetli taşların (elmas, pırlanta, yakut, zümrüt, topaz, safir, zebercet,
inci, kübik virconia) 6/12/2012 tarihli ve 6362 sayılı Sermaye Piyasası
Kanununa göre Türkiye'de kurulu borsalarda işlem görmek üzere ithali, borsaya
teslimi ve borsa üyeleri arasında el değiştirmesi," şeklinde değiştirilmiş
ve fıkranın sonuna aşağıdaki bentler eklenmiştir.
"aa)
Çiftçilere tarımsal üretimde kullanılma amacıyla yapılan motorin teslimleri.
(Bakanlar Kurulu dekar başına ve ürün türüne göre teslim miktarını belirleme
yetkisine sahiptir.)"
"bb)
Tarımsal sulama, kültür balıkçılığı ve kümes hayvanları çiftliği, büyükbaş ve
küçükbaş işletmeleri ve fideciler, entegre sera tesisleri, kesme çiçek üreten
ve paketleyen tesisler ile tohumculuk kuruluşları gibi tarımsal üretimde
bulunan işletmelere elektrik teslimleri."
"cc) Gübre,
ilaç, tohum, fide ve yem teslimleri."
Türkiye Büyük Millet Meclisi Başkanlığına
Görüşülmekte
olan 639 Sıra Sayılı Kanun Tasarısı’nın, 25/10/1984 tarihli ve 3065 sayılı
Katma Değer Vergisi Kanununun 17 nci maddesini düzenlemeyi öngören 26'ıncı
maddesinin tasarı metninden çıkarılmasını arz ve teklif ederiz. 
 İdris
Baluken Pervin Buldan Hasip Kaplan
 Bingöl Iğdır Şırnak

 Erol
Dora Nursel Aydoğan
 Mardin Diyarbakır
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ İLKNUR DENİZLİ (İzmir) – Katılamıyoruz Sayın Başkan.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz Sayın Başkan.
BAŞKAN –
Gerekçeyi okutuyorum:
Gerekçe: 
İlgili madde
anayasa ve iç tüzük gereklerine aykırılık teşkil etmektedir. Değişiklik ile bu
sorunun giderilmesi amaçlanmıştır.
OKTAY VURAL
(İzmir) – Karar yeter sayısı…
BAŞKAN –
Önergeyi oylarınıza sunacağım, karar yeter sayısı arayacağım.
Kabul edenler...
Kabul etmeyenler... Karar yeter sayısı yoktur.
Birleşime beş
dakika ara veriyorum.
Kapanma Saati: 01.40 
ON BİRİNCİ OTURUM
Açılma Saati: 01.45
BAŞKAN: Başkan Vekili Sadık YAKUT
KÂTİP ÜYELER: Muhammet Rıza YALÇINKAYA (Bartın), İsmail KAŞDEMİR
(Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin On
Birinci Oturumunu açıyorum. 
26’ncı madde
üzerinde Bingöl Milletvekili İdris Baluken ve arkadaşlarının önergesinin
oylanmasında karar yeter sayısı bulunamamıştı. Şimdi önergeyi tekrar oylarınıza
sunacağım ve karar yeter sayısı arayacağım. 
Kabul edenler…
Kabul etmeyenler… 
Elektronik
cihazla oylama yapacağız. 
Bir dakika süre
veriyorum. 
(Elektronik cihazla oylama yapıldı)
BAŞKAN – Sayın milletvekilleri, karar
yeter sayısı vardır, önerge kabul edilmemiştir.
Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 639 sıra sayılı İş Kanunu ile Bazı Kanun ve Kanun Hükmünde Kararnamelerde
Değişiklik Yapılmasına Dair Kanun Tasarısı ile Manisa Milletvekili Erkan
Akçay'ın; Konya Milletvekili Mustafa Kalaycı ve Milliyetçi Hareket Partisi Grup
Başkanvekili İzmir Milletvekili Oktay Vural'ın; Yozgat Milletvekili Sadir
Durmaz ve Milliyetçi Hareket Partisi Grup Başkanvekili İzmir Milletvekili Oktay
Vural'ın; Kahramanmaraş Milletvekili Mesut Dedeoğlu ile Milliyetçi Hareket
Partisi Grup Başkanvekili İzmir Milletvekili Oktay Vural'ın; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Manisa Milletvekili Erkan Akçay ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın;
Tekirdağ Milletvekili Bülent Belen ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Manisa Milletvekili Erkan
Akçay ve Milliyetçi Hareket Partisi Grup Başkanvekili Mersin Milletvekili
Mehmet Şandır'ın; İstanbul Milletvekili Atila Kaya ve Milliyetçi Hareket
Partisi Grup Başkanvekili İzmir Milletvekili Oktay Vural'ın; Kahramanmaraş
Milletvekili Mesut Dedeoğlu ve Milliyetçi Hareket Partisi Grup Başkanvekili
Mersin Milletvekili Mehmet Şandır'ın; Mersin Milletvekili Ali Öz ve Milliyetçi
Hareket Partisi Grup Başkanvekili Mersin Milletvekili Mehmet Şandır'ın; Mersin
Milletvekili Ali Öz ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; İstanbul Milletvekili Durmuşali Torlak ve
Milliyetçi Hareket Partisi Grup Başkanvekili Mersin Milletvekili Mehmet
Şandır'ın; Mersin Milletvekili Ali Öz ve Milliyetçi Hareket Partisi Grup
Başkanvekili Mersin Milletvekili Mehmet Şandır'ın; Osmaniye Milletvekili Hasan
Hüseyin Türkoğlu ve Milliyetçi Hareket Partisi Grup Başkanvekili Mersin
Milletvekili Mehmet Şandır'ın; Kastamonu Milletvekili Emin Çınar ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Kastamonu
Milletvekili Emin Çınar ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Mersin Milletvekili Mehmet Şandır ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Kütahya
Milletvekili Alim Işık ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Balıkesir Milletvekili Ahmet Duran Bulut ve
Milliyetçi Hareket Partisi Grup Başkanvekili Kayseri Milletvekili Yusuf
Halaçoğlu'nun; Samsun Milletvekili Cemalettin Şimşek'in; Konya Milletvekili
Mustafa Kalaycı ve Milliyetçi Hareket Partisi Grup Başkanvekili İzmir
Milletvekili Oktay Vural'ın; Konya Milletvekili Mustafa Kalaycı ve Milliyetçi
Hareket Partisi Grup Başkanvekili İzmir Milletvekili Oktay Vural'ın; Manisa
Milletvekili Erkan Akçay ve Milliyetçi Hareket Partisi Grup Başkanvekili İzmir
Milletvekili Oktay Vural'ın Benzer Mahiyetteki Kanun Teklifleri ve Plan ve
Bütçe Komisyonu Raporu ile Türkiye Büyük Millet Meclisi Başkanlığı ve Plan ve
Bütçe Komisyonu Başkanlığı Tezkerelerinin (1/931, 2/115, 2/139, 2/158, 2/195,
2/282, 2/297, 2/298, 2/324, 2/368, 2/399, 2/434, 2/439, 2/453, 2/524, 2/528,
2/555, 2/601, 2/640, 2/689, 2/691, 2/798, 2/885, 2/896, 2/944, 2/1019, 2/1063,
2/1103, 2/1131, 2/1156, 2/1200, 2/1202, 2/1203, 2/1217, 2/1222, 2/1227, 2/1236,
2/1242, 2/1245, 2/1248, 2/1258, 2/1260, 2/1301, 2/1302, 2/1345, 2/1350, 2/1364,
2/1372, 2/1383, 2/1414, 2/1422, 2/1426, 2/1431, 2/1437, 2/1442, 2/1488, 2/1496,
2/1498, 2/1506, 2/1514, 2/1516, 2/1525, 2/1540, 2/1595, 2/1652, 2/1655, 2/1657,
2/1677, 2/1688, 2/1716, 2/1747, 2/1765, 2/1775, 2/1794, 2/1797, 2/1799, 2/1808,
2/1837, 2/1869, 2/1899, 2/1906, 2/1924, 2/1932, 2/1938, 2/1954, 2/1957, 2/1963,
2/1983, 2/1997, 2/2000, 2/2032, 2/2041, 2/2051, 2/2056, 2/2057, 2/2065, 2/2069,
2/2083, 2/2146, 2/2156, 2/2158, 2/2176, 2/2178, 2/2186, 2/2187, 2/2190, 2/2191,
2/2192, 2/2198) 26 ncı maddesinin aşağıdaki şekilde değiştirilmesini arz ve
teklif ederiz.
 
Erkan Akçay (Manisa) ve arkadaşları
MADDE 26-
25/10/1984 tarihli ve 3065 sayılı Katma Değer Vergisi Kanununun 17 nci
maddesinin dördüncü fıkrasının (g) bendindeki "Külçe altın, külçe gümüş,
kıymetli taşlar (elmas, pırlanta, yakut, zümrüt, topaz, safir, zebercet, inci,
kübik virconia)" ibaresi "Külçe altın ve külçe gümüş teslimleri ile
kıymetli taşların (elmas, pırlanta, yakut, zümrüt, topaz, safir, zebercet,
inci, kübik virconia) 6/12/2012 tarihli ve 6362 sayılı Sermaye Piyasası
Kanununa göre Türkiye'de kurulu borsalarda işlem görmek üzere ithali, borsaya
teslimi ve borsa üyeleri arasında el değiştirmesi," şeklinde değiştirilmiş
ve fıkranın sonuna aşağıdaki bentler eklenmiştir.
"aa)
Çiftçilere tarımsal üretimde kullanılma amacıyla yapılan motorin teslimleri.
(Bakanlar Kurulu dekar başına ve ürün türüne göre teslim miktarını belirleme
yetkisine sahiptir.)"
"bb)
Tarımsal sulama, kültür balıkçılığı ve kümes hayvanları çiftliği, büyükbaş ve
küçükbaş işletmeleri ve fideciler, entegre sera tesisleri, kesme çiçek üreten
ve paketleyen tesisler ile tohumculuk kuruluşları gibi tarımsal üretimde
bulunan işletmelere elektrik teslimleri."
"cc) Gübre,
ilaç, tohum, fide ve yem teslimleri."
BAŞKAN –
Komisyon önergeye katılıyor mu?
PLAN VE BÜTÇE
KOMİSYONU SÖZCÜSÜ İLKNUR DENİZLİ (İzmir) – Katılamıyoruz Sayın Başkan.
BAŞKAN – Hükûmet
katılıyor mu?
KALKINMA BAKANI
CEVDET YILMAZ (Bingöl) – Katılmıyoruz Sayın Başkan.
BAŞKAN –
Gerekçeyi mi okutuyorum Sayın Vural?
OKTAY VURAL
(İzmir) – Sayın Muharrem Varlı konuşacak.
BAŞKAN - Önerge
üzerinde söz isteyen Muharrem Varlı, Adana Milletvekili. 
Buyurun Sayın
Varlı. (MHP sıralarından alkışlar) 
MUHARREM VARLI
(Adana) – Sayın Başkan, değerli milletvekilleri; 26’ncı madde üzerinde vermiş
olduğumuz önerge hakkında söz aldım. Hepinizi saygıyla selamlıyorum.
Bu maddede yine pırlanta, gümüş, altın gibi değerli
eşyaların borsada işlem görmesi hâlinde KDV oranını sıfırlıyorsunuz, borsada
işlem görmezse KDV alınacak. Tabii, geçmişte yapılan düzenlemeye göre bu bir
miktar daha iyi bir düzenleme ama biz de önergemizde diyoruz ki: Gelin, her
kesime bir şeyler verdiniz, çiftçilerimize de bir şeyler verelim. Mazotta,
gübrede, tohumda KDV oranını sıfırlayalım, çiftçimiz bundan faydalansın. Ama
Sayın Komisyon ve Sayın Bakan buna katılmadılar. 
Ben buradan
köylümüze, çiftçimize ve milletimize Hükûmetinizi şikâyet ediyorum. Her kesim,
bakın, sanayici bundan faydalanıyor, efendim, esnaf bundan faydalanıyor, işçi
bundan faydalanıyor, memur bundan faydalanıyor ama çiftçiye hiçbir şey yok.
Niye? Çünkü çiftçi üvey evlat, çünkü çiftçinin sahibi yok. Şimdi, çiftçiyle
ilgili verilen önergeyi reddettiğinizi burada teyit ettiniz ve sizi buradan
milletimize şikâyet ediyorum. (MHP sıralarından alkışlar)
Yani arkadaşlar,
sanayicinin vergi borçlarıyla ilgili yapılandırma yapıyorsunuz, efendim,
sigorta borçlarıyla ilgili yapılandırma yapıyorsunuz, her kesime veriyorsunuz
ama çiftçiye geldi mi “İstemezük.” diyorsunuz. “Vermezük.” diyorsunuz, hiçbir
şeyi kabul etmiyorsunuz. Ya, bu çiftçi üvey evlat mı bu ülkede? Niye bunu kabul
etmiyorsunuz arkadaşlar? Yani herkese bol keseden dağıtırken bu çiftçiye
gelince niye bu kadar cimrileşiyorsunuz? Bu çiftçiyi niye bu kadar
öteliyorsunuz? Çiftçiyle nedir sizin derdiniz? Bu ülkenin insanlarını doyuran,
bu ülkenin ihracatına katkı sağlayan... Rusya’ya yaptığınız ihracatta, evinizde
o taze taze domatesleri yerken, buz gibi karpuzları yerken hiç mi bu çiftçileri
düşünmüyorsunuz? Hiç mi Allah’tan korkunuz yok sizin? 
RECEP ÖZEL
(Isparta) – Ne biçim laf bu ya!
MUHARREM VARLI
(Devamla) – Yani değerli arkadaşlarım, bakın, çiftçiyi...
RECEP ÖZEL
(Isparta) – Ayıp ediyorsun böyle ya.
MUHARREM VARLI
(Devamla) – Sen konuşma, senin aklın ermez!
RECEP ÖZEL
(Isparta) – Senin aklın ermez! 
MUHARREM VARLI
(Devamla) – Çiftçiyi bu kadar öteleyen, çiftçiyi bu kadar ihmal eden başka bir
hükûmet daha gelmemiştir bu ülkede. 
BÜLENT TURAN
(İstanbul) - Millet bu üsluba oy vermiyor işte. 
MUHARREM VARLI
(Devamla) – Evet şimdi, mazot, 8 silindirli lüks cipe binen bir insanla
traktörüne mazot koyup tarlayı sürmeye giden insan aynı ücreti ödüyor. Ama
gemicilik şirketi kuranlar lüks yatlara 1.500 liraya mazot koyuyorlar. Yahu, bu
Allah’tan reva mıdır? Bu, çiftçiye bir zulümdür, zulüm. Sizlerin bunu yapmanızı
esefle karşılıyorum. Çiftçiyi bu kadar geri plana itmenizi, çiftçiyi göz ardı
etmenizi esefle karşılıyorum ve kınıyorum. Çünkü herkese verirken, herkesi
memnun ederken çiftçiyi hep elinizin tersiyle itiyorsunuz, çiftçiyi görmezden
geliyorsunuz.
Arkadaşlar,
bakınız, bu ülkede üreten, bu ülkenin insanlarını doyuran, hatta ihracatımızı
büyük oranda gerçekleştiren çiftçimizi hep yok sayıyorsunuz. Mazotta hep söz
verdiniz, “Mazotu ucuz vereceğiz.” diye, hâlâ niye vermiyorsunuz mazotu ucuz?
Niye gübredeki KDV oranını sıfıra düşürmüyorsunuz? Zümrütte, altında, gümüşte
bunu yaparken, zengin insanların kullandığı maddelerde bunu yaparken çiftçinin
temel girdilerinde niye bunu göz ardı ediyorsunuz? Sizin çiftçiyle ilgili bir
derdiniz yok, bir sıkıntınız yok; çiftçiyi ezmek, çiftçiyi tarlasından
vazgeçirmek, köyünden koparmak için elinizden gelen her şeyi yapıyorsunuz ama
inadınıza bu çiftçi üretmeye devam edecek, inadınıza bu ülkenin insanlarını
doyurmaya devam edecek.
RECEP ÖZEL
(Isparta) – “İnadına AK PARTİ.” diyecek ha, “İnadına AK PARTİ.” diyecek.
MUHARREM VARLI
(Devamla) – Öyle mi diyecek? Göreceğiz, bakacağız bakalım. Doğru, derse de
kendi bileceği iş. Ben burada çiftçinin hakkını savunuyorum, ben de bir
çiftçiyim. Eğer bu yapılanları görmezden gelip hâlâ size oy veriyorsa benim
diyecek bir şeyim yok kardeşim o zaman. Yani, ben çiftçinin hakkını
savunuyorum, diyorum ki: Mazotu ucuzlatalım, gübreyi ucuzlatalım, KDV’yi burada
da sıfırlayalım.
AHMET AYDIN
(Adıyaman) – Niye yapmadınız?
MUHARREM VARLI
(Devamla) – Ama siz diyorsunuz ki: “Yok, biz reddediyoruz.” O zaman, bu çiftçi
hâlâ size oy verecekse o da çiftçinin bileceği bir şey, benim yapabileceğim bir
şey yok. (AK PARTİ sıralarından gürültüler)
Bakın,
arkadaşlar, burada alın teriyle ekmeğini kazanan insanları koruyacağınıza hâlâ
laf atıyorsunuz, hâlâ sataşıyorsunuz. Bu tavrınızı da kınıyorum.
Hepinize hayırlı
geceler. (MHP ve CHP sıralarından alkışlar)
BAŞKAN –
Teşekkür ediyorum. 
Önergeyi
oylarınıza sunuyorum...
OKTAY VURAL
(İzmir) – Karar yeter sayısı...
BAŞKAN –
Arayacağım.
Kabul edenler...
Kabul etmeyenler... Karar yeter sayısı vardır, kabul edilmemiştir.
Birleşime beş
dakika ara veriyorum. 
Kapanma Saati: 02.00

ON İKİNCİ OTURUM
Açılma Saati: 02.01
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK (Erzincan), İsmail KAŞDEMİR (Çanakkale)
-----0-----
BAŞKAN – Sayın
milletvekilleri, Türkiye Büyük Millet Meclisinin 120’nci Birleşiminin On İkinci
Oturumunu açıyorum. 
639 sıra sayılı
Kanun Tasarısı’nın görüşmelerine devam edeceğiz.
Komisyon? Yok. 
Ertelenmiştir. 
Gündemin 5’inci
sırasında yer alan, Engellilerin Haklarına İlişkin Sözleşmeye Ek İhtiyari
Protokolün Onaylanmasının Uygun Bulunduğuna Dair Kanun Tasarısı ile İnsan
Haklarını İnceleme Komisyonu ve Dışişleri Komisyonu Raporlarının görüşmelerine
başlıyoruz. 
5.- Engellilerin Haklarına İlişkin Sözleşmeye Ek
İhtiyari Protokolün Onaylanmasının Uygun Bulunduğuna Dair Kanun Tasarısı ile
İnsan Haklarını İnceleme Komisyonu ve Dışişleri Komisyonu Raporları (1/892) (S.
Sayısı: 605)

BAŞKAN –
Komisyon? Yok.
Ertelenmiştir.
Sayın
milletvekilleri, Genel Kurul görüşmelerinde Komisyonun hazır bulunamayacağı
anlaşılmıştır. 
Kanun tasarı ve
teklifleri ile komisyonlardan gelen diğer işleri sırasıyla görüşmek için, 20
Temmuz 2014 Pazar günü, alınan karar gereğince, saat 14.00’te toplanmak üzere
birleşimi kapatıyorum. 
Kapanma Saati: 02.02




(x) 639 S. Sayılı Basmayazı 15/7/2014
tarihli 116’ncı Birleşim Tutanağı’na eklidir.


(x) Bu bölümde hatip
tarafından Türkçe olmayan kelimeler ifade edildi.





