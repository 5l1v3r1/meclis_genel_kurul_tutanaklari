


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM
: 21 CİLT : 102 YASAMA YILI : 4



T. B. M. M.
TUTANAK DERGİSİ


128 inci Birleşim (Olağanüstü)
13 . 8 . 2002 Salı

 I. – GEÇEN TUTANAK ÖZETİ
II. – BU BİRLEŞİM TUTANAK ÖZETİ
III. –
GELEN KÂĞITLAR
IV. –
YOKLAMALAR
V. – SORULAR VE CEVAPLAR
A) YAZILI
SORULAR VE CEVAPLARI
1.- Şanlıurfa Milletvekili Yahya Akman'ın,
OHAL uygulamasının kaldırıldığı illerde ekonomik ve sosyal yatırımların teşvik
edilip edilemeyeceğine ilişkin sorusuna Devlet Bakanı Kemal Derviş'in ek cevabı
(7/7842)
2.- Karaman Milletvekili Zeki Ünal'ın,
Mason Teşkilâtı ile Rotary ve Lions kulüplerinin faaliyetlerine ve üyelerine
ilişkin sorusu ve İçişleri Bakanı Muzaffer Ecemiş'in cevabı (7/7219)
3.- Hatay Milletvekili Mustafa Geçer'in,
memur maaşları arasındaki dengesizliğe ilişkin sorusu ve Maliye Bakanı Sümer
Oral'ın cevabı (7/7560)
4.- Van Milletvekili Hüseyin Çelik'in,
Van'da KESK'e bağlı bazı sendika yöneticisi ve üyelerinin görev yerlerinin
değiştirilmesine ilişkin sorusu ve İçişleri Bakanı Muzaffer Ecemiş'in cevabı
(7/7736)
5.- İstanbul Milletvekili Ahmet Güzel'in,
İstanbul'da bazı siyasî partilerce sohbethane veya temsilcilik adıyla açılan
yerlere ilişkin sorusu ve İçişleri Bakanı Muzaffer Ecemiş'in cevabı (7/7750)
6.- Şanlıurfa Milletvekili Yahya Akman'ın,
kaçak göçmenlere ilişkin sorusu ve İçişleri Bakanı Muzaffer Ecemiş'in cevabı
(7/7843)
7.- İstanbul Milletvekili Nazif Okumuş'un,
Romanya'da tutuklu bulunan Türk balıkçılarına ilişkin sorusu ve İçişleri Bakanı
Rüştü Kâzım Yücelen'in cevabı (7/7848)
8.- Hatay Milletvekili Metin Kalkan'ın,
Suriye sınırlarındaki selden zarar görenlere yapılacak yardımlara ilişkin
sorusu ve Tarım ve Köyişleri Bakanı Hüsnü Yusuf Gökalp'in cevabı (7/7866) 
9.- İstanbul Milletvekili Azmi Ateş'in Üst
Kurul ve Kurulların giderlerine ilişkin sorusu ve Maliye Bakanı Sümer Oral'ın
cevabı (7/7920)
10.- Karaman Milletvekili Zeki Ünal'ın
Karaman -Sarıveliler İlçesindeki orman koruma ve ağaçlandırma çalışmalarına
ilişkin sorusu ve Orman Bakanı Nami Çağan'ın cevabı (7/8036)
11.- Adıyaman Milletvekili Mahmut
Göksu'nun alınan gazetelere ve verilen reklamlara ilişkin sorusu ve Orman
Bakanı Nami Çağan'ın cevabı (7/8054)
12.- Adıyaman Milletvekili Mahmut
Göksu'nun alınan gazetelere ve verilen reklamlara ilişkin sorusu ve Devlet
Bakanı Reşat Doğru'nun cevabı (7/8071)
13.- Adıyaman Milletvekili Mahmut
Göksu'nun alınan gazetelere ve verilen reklamlara ilişkin sorusu ve Devlet
Bakanı Melda Bayer'in cevabı (7/8075)
14.- Adıyaman Milletvekili Mahmut
Göksu'nun alınan gazetelere ve verilen reklamlara ilişkin sorusu ve Devlet
Bakanı Tayyibe Gülek'in cevabı (7/8084)
15.- Konya Milletvekili Özkan Öksüz'ün
Sosyal Dayanışma ve Yardımlaşmayı Teşvik Fonundan verilen burs ücretlerinin
ödenmesindeki gecikmeye ilişkin sorusu ve Devlet Bakanı Melda Bayer'in cevabı
(7/8097)
16.- Balıkesir Milletvekili İsmail
Özgün'ün Balıkesir’deki ormanlık alanların muhtemel yangınlara karşı
korunmasına ilişkin sorusu ve Orman Bakanı Nami Çağan'ın cevabı (7/8108)
I. – GEÇEN
TUTANAK ÖZETİ
TBMM Genel Kurulu, TBMM Başkanlığı
olağanüstü toplantı çağrısı üzerine saat 15.00’te açılarak dört oturum yaptı.
MHP Grup Başkanvekili Ankara Milletvekili
Koray Aydın, DYP Grup Başkanvekili Mersin Milletvekili Turhan Güven, ANAP Grup
Başkanvekili Denizli Milletvekili Beyhan Aslan, DSP Grup Başkanvekili Konya
Milletvekili Mehmet Emrehan Halıcı, YTP Grup Başkanvekili Ankara Milletvekili
Oğuz Aygün, AK Parti Grup Başkanvekili Van Milletvekili Hüseyin Çelik, SP Grup
Başkanvekili Çorum Milletvekili Yasin Hatipoğlu ve 187 arkadaşının, (1/955)
esas numaralı İş Kanunu ile Sendikalar Kanununda Değişiklik Yapılması Hakkında
Kanun Tasarısını,
Giresun Milletvekili Turhan Alçelik ve 121
arkadaşının, (2/13) ve (2/48) esas numaralı Şebinkarahisar İlçesinin İl
Yapılması Hakkında Kanun Tekliflerini,
Bursa Milletvekili Burhan Orhan ve 115
arkadaşının, (2/301) ve (2/357) esas numaralı İnegöl Adıyla Bir İl, Alanyurt,
Cerrah, Kurşunlu, Tahtaköprü ve Yenice Adıyla 5 İlçe Kurulması Hakkında Kanun
Tekliflerini,
Sivas Milletvekili Temel Karamollaoğlu ve
119 arkadaşının, (2/27) esas numaralı Suşehri İlinin Kurulması Hakkında Kanun
Teklifini,
Görüşmek üzere, Türkiye Büyük Millet
Meclisinin olağanüstü toplantıya çağrılmasına ilişkin önergeleri okundu.
Türkiye Büyük Millet Meclisi Genel
Kurulunun 8 Ağustos 2002 Perşembe günü saat 15.00’te;
4726 sayılı 2002 Malî Yılı Bütçe Kanunu
ile Bağlı Cetvellerde Değişiklik Yapılmasına Dair Kanun Tasarısını görüşmek
için doğrudan doğruya,
İş Kanunu ile Sendikalar Kanununda
Değişiklik Yapılması Hakkında Kanun Tasarısını, Şebinkarahisar İlçesinin İl
Yapılması Hakkında (2/13) ve (2/48) esas numaralı Kanun Tekliflerini, İnegöl
Adıyla Bir İl, Alanyurt, Cerrah, Kurşunlu, Tahtaköprü ve Yenice Adıyla 5 İlçe
Kurulması Hakkında (2/301) ve (2/357)
esas numaralı Kanun Tekliflerini, Suşehri İlinin Kurulması Hakkında Kanun
Teklifini görüşmek için olağanüstü,
Toplantıya çağrıldığına ilişkin Türkiye
Büyük Millet Meclisi Başkanlığı duyuruları,
İstafa eden ve istifası kabul edilen Yaşar
Okuyan’dan boşalan Çalışma ve Sosyal Güvenlik Bakanlığına, Devlet Bakanı Nejat
Arseven’in, boşalacak olan Devlet Bakanlığına, Kahramanmaraş Milletvekili Ali
Doğan’ın, Türkiye Cumhuriyeti Anayasasının 109 ve 113 üncü maddeleri gereğince
atandıklarına ilişkin Cumhurbaşkanlığı tezkeresi,
Genel Kurulun bilgisine sunuldu.
8 Ağustos 2002 Perşembe günü olağanüstü
toplanan TBMM Genel Kurul gündeminin, 1 inci sırada (1/955) esas numaralı İş
Kanunu ile Sendikalar Kanununda Değişiklik Yapılması Hakkında Kanun Tasarısı; 2
nci sırada Suşehri’nin İl Yapılmasıyla İlgili Kanu Teklifi; 3 üncü sırada
(2/13), (2/48) esas numaralı Şebinkarahisar İlçesinin İl Yapılması Hakkında
Kanun Teklifi; 4 üncü sırada (2/301), (2/357) esas numaralı İnegöl Adıyla Bir
İl, Alanyurt, Cerrah, Kurşunlu, Tahtaköprü ve Yenice Adıyla 5 İlçe Kurulması
Hakkında Kanun Teklifleri; 5 inci sırada 4726 Sayılı 2002 Malî Yılı Bütçe
Kanunu ile Bağlı Cetvellerde Değişiklik Yapılmasına Dair Kanun Tasarısı
şeklinde olmasına; gündemde bulunan kanun tasarı ve tekliflerinin
görüşmelerinin bitimine kadar çalışma süresinin uzatılmasına ilişkin SP Grubu
önerisinin, yapılan görüşmelerden sonra, kabul edilmediği,
894 sıra sayılı 4726 sayılı 2002 Malî Yılı
Bütçe Kanunu ile Bağlı Cetvellerde Değişiklik Yapılmasına Dair Kanun
Tasarısının 48 saat geçmeden gündemin 1 inci sırasına, 893 sıra sayılı İş
Kanunu ile Sendikalar Kanununda Değişiklik Yapılması Hakkında Kanun Tasarısının
da 48 saat geçmeden gündemin 2 nci sırasına alınmasına ilişkin MHP, DYP, ANAP,
DSP, YTP ve AK Parti Gruplarının müşterek önerisinin görüşmesiz,
2002 Malî Yılı Bütçe Kanunu ile Bağlı
Cetvellerde Değişiklik Yapılmasına Dair Kanun Tasarısı ile İş Kanunu ve
Sendikalar Kanununda Değişiklik Yapılması Hakkında Kanun Tasarısının
görüşmelerinin tamamlanmasına kadar Genel Kurulun çalışma süresinin
uzatılmasına ilişkin MHP ve DSP Gruplarının müşterek önerisinin yapılan
görüşmelerden sonra,
Kabul edildiği;
Açıklandı.
Gündemin “Kanun Tasarı ve Teklifleri ile
Komisyonlardan Gelen Diğer İşler” kısmının:
Birinci sırasında yer alan ve doğrudan
doğruya toplantı konusu olan, 4726 sayılı 2002 Malî Yılı Bütçe Kanunu ile Bağlı
Cetvellerde Değişiklik Yapılmasına Dair Kanun Tasarısının (1/1034) (S. Sayısı: 894) görüşmeleri
tamamlandı; yapılan açık oylamadan,
İkinci sırasında yer alan ve olağanüstü
toplantı konusu olan, İş Kanunu, Sendikalar Kanunu ile Basın Mesleğinde
Çalışanlar ile Çalıştırılanlar Arasındaki Münasebetlerin Tanzimi Hakkında
Kanunda Değişiklik Yapılması Hakkında Kanun Tasarısının (1/955) (S: Sayısı :
893) yapılan görüşmelerden,
Sonra kabul edildikleri ve kanunlaştıkları
açıklandı.
YTP Grup Başkanvekili Ankara Milletvekili
Oğuz Aygün, DSP Grubu sözcüsü Osman Kılıç’ın partisine sataşması nedeniyle bir
konuşma yaptı.
13 Ağustos 2002 Salı günü saat 15.00’te
toplanmak üzere, birleşime 03.07’de son verildi.
  
  Mustafa Murat Sökmenoğlu
  Başkanvekili
 Mehmet Ay  Mustafa Vural
 Gaziantep  Antalya
 Kâtip Üye  Kâtip Üye
  Burhan Orhan
  Bursa
  Kâtip
Üye



II. – BU
BİRLEŞİM TUTANAK ÖZETİ
TBMM Genel Kurulu saat 15.00'te açılarak
iki oturum yaptı.
Elektronik cihazla yapılan yoklamalar
sonucunda, Genel Kurulda toplantı yetersayısı bulunmadığı anlaşıldığından,
Anayasa ve İçtüzük gereğince, 1 Ekim 2002 Salı günü saat 15.00'te toplanmak
üzere, birleşime 15.48'de son verildi.

  Kamer Genç
  Başkanvekili
 Mehmet Ay  Burhan Orhan
 Gaziantep  Bursa
 Kâtip Üye  Kâtip Üye


 No. : 179
III. –
GELEN KÂĞITLAR
9. 8. 2002
CUMA (Olağanüstü)
Teklifler 
1.- Rize Milletvekili Mehmet
Bekaroğlu'nun; Bazı Yörelerde Meydana Gelen Tabiî Afetlerden Zarar Görenlerin
Gelir, Kurumlar ve Geçici Vergilerinin
Terki ile Esnaf, Sanatkâr ve Çiftçilerin Ziraat ve Halk Bankasından Aldıkları Kredilerin Ertelenmesi ve
Faizlerinin Silinmesi Hakkında Kanun Teklifi (2/1025) (Plan ve Bütçe
Komisyonuna) (Başkanlığa geliş tarihi : 2.8.2002)
2.- Ordu Milletvekili Yener Yıldırım'ın; Bir İlçe Kurulması
Hakkında Kanun Teklifi (2/1026) (İçişleri ve Plan ve Bütçe Komisyonlarına)
(Başkanlığa geliş tarihi : 8.8.2002)
3.- Antalya Milletvekili Nesrin Ünal'ın;
Manavgat Adı ile Bir İl Kurulması Hakkında Kanun Teklifi (2/1027) (İçişleri ve
Plan ve Bütçe Komisyonlarına) (Başkanlığa geliş tarihi : 8.8.2002)
4.- Antalya Milletvekili Nesrin Ünal'ın;
Alanya Adı ile Bir İl Kurulması Hakkında Kanun Teklifi (2/1028) (İçişleri ve
Plan ve Bütçe Komisyonlarına) (Başkanlığa geliş tarihi : 8.8.2002)
5.- Afyon Milletvekili Müjdat Kayayerli ve
36 Arkadaşının; Dinar Adı ile Yeni Bir İl Kurulması Hakkında Kanun Teklifi
(2/1029) (İçişleri ve Plan ve Bütçe Komisyonlarına) (Başkanlığa geliş tarihi :
8.8.2002)
6.- Kocaeli Milletvekili Mehmet Batuk'un;
Gebze İli ile Buna Bağlı Altı Yeni İlçe Kurulması Hakkında Kanun Teklifi
(2/1030) (İçişleri ve Plan ve Bütçe Komisyonlarına) (Başkanlığa geliş tarihi :
8.8.2002)
7.- Amasya Milletvekilleri Ahmet İyimaya,
Adnan Uçaş, Akif Gülle ve Gönül Saray Alphan'ın; Bir İl Kurulması Hakkında Kanun Teklifi (2/1031) (İçişleri ve
Plan ve Bütçe Komisyonlarına) (Başkanlığa geliş tarihi : 8.8.2002)
8.- Hatay Milletvekili Mustafa Geçer ve 12
Arkadaşının; İki İlçe ve Bir İl Kurulması Hakkında Kanun Teklifi (2/1032)
(İçişleri ve Plan ve Bütçe Komisyonlarına) (Başkanlığa geliş tarihi : 8.8.2002)
9.- İzmir Milletvekili Mehmet Özcan'ın; Ödemiş Adıyla Bir İl
Kurulmasına Dair Kanun Teklifi (2/1033) (İçişleri ve Plan ve Bütçe
Komisyonlarına) (Başkanlığa geliş tarihi : 9.8.2002)
Tezkereler
1.- İstanbul Milletvekili Sadettin
Tantan'ın; Yasama Dokunulmazlığının Kaldırılması Hakkında Başbakanlık Tezkeresi
(3/1151) (Anayasa ve Adalet Komisyonu Üyelerinden Kurulu Karma Komisyona)
(Başkanlığa geliş tarihi : 9.8.2002) 
2.- Aydın Milletvekili Ertuğrul
Kumcuoğlu'nun; Yasama Dokunulmazlığının Kaldırılması Hakkında Başbakanlık Tezkeresi
(3/1152) (Anayasa ve Adalet Komisyonu Üyelerinden Kurulu Karma Komisyona)
(Başkanlığa geliş tarihi : 9.8.2002) 


 No. : 180
13. 8. 2002
SALI (Olağanüstü)
Teklifler
1.- Kırıkkale Milletvekili Kemal
Albayrak'ın; Kırıkkale İline Bağlı Çelikli Adıyla Bir İlçe Kurulması Hakkında Kanun Teklifi (2/1034)
(İçişleri ve Plan ve Bütçe Komisyonlarına) (Başkanlığa geliş tarihi : 9.8.2002)

2.- Muş Milletvekili Erkan Kemaloğlu'nun;
Bir İlçe ve Bir İl Kurulmasına İlişkin Kanun Teklifi (2/1035) (İçişleri ve Plan
ve Bütçe Komisyonlarına) (Başkanlığa geliş tarihi : 9.8.2002) 
3.- Ordu Milletvekilleri Cemal Enginyurt,
Hasan Fehmi Konyalı, Yener Yıldırım ve Sefer Koçak'ın; Bir İlçe Kurulması
Hakkında Kanun Teklifi (2/1036) (İçişleri ve Plan ve Bütçe Komisyonlarına)
(Başkanlığa geliş tarihi : 12.8.2002) 
4.- Şanlıurfa Milletvekili Eyüp Cenap
Gülpınar'ın; Siverek Adı ile Bir İl Kurulmasına Dair Kanun Teklifi (2/1037)
(İçişleri ve Plan ve Bütçe Komisyonlarına) (Başkanlığa geliş tarihi :
12.8.2002) 
5.- Kocaeli Milletvekili Kemal Köse'nin;
Gebze İlinin Kurulması Hakkında Kanun Teklifi (2/1038) ) (İçişleri ve Plan ve
Bütçe Komisyonlarına) (Başkanlığa geliş tarihi : 12.8.2002) 
6.- Ağrı Milletvekili Yaşar Eryılmaz'ın;
Bir İl Kurulması Hakkında Kanun Teklifi (2/1039) (İçişleri ve Plan ve Bütçe
Komisyonlarına) (Başkanlığa geliş tarihi : 12.8.2002) 
Sözlü Soru
Önergesi
1.- Samsun Milletvekili Musa Uzunkaya'nın,
Şehir Hatları İşletmesine ait büfelerin işletme hakkı ihalelerinin
yenilenmediği iddialarına ilişkin Devlet Bakanından (Yılmaz Karakoyunlu) sözlü
soru önergesi (6/1979) (Başkanlığa geliş tarihi : 8.8.2002)
Yazılı Soru
Önergeleri
1.- Karaman Milletvekili Zeki Ünal'ın,
İstanbul-Hicaz tren yolunun hizmete açılmasıyla ilgili bir çalışma yapılıp
yapılmayacağına ilişkin Ulaştırma Bakanından yazılı soru önergesi (7/8177)
(Başkanlığa geliş tarihi : 8.8.2002)
2.- Şanlıurfa Milletvekili Yahya Akman'ın,
Şanlıurfa ve ilçelerindeki elektrik kesintileri ve voltaj düşüklüğü nedeniyle
mağdur olan çiftçilere ilişkin Enerji ve Tabiî Kaynaklar Bakanından yazılı soru
önergesi (7/8178) (Başkanlığa geliş tarihi : 8.8.2002)
3.- Kırıkkale Milletvekili Kemal
Albayrak'ın, Kırıkkale-Delice-Tatlıcak Köyünün içme suyu borularının
yenilenmesine ilişkin Devlet Bakanından (Mehmet Kocabatmaz) yazılı soru
önergesi (7/8179) (Başkanlığa geliş tarihi : 8.8.2002)
4.- Kırıkkale Milletvekili Kemal
Albayrak'ın, Kırıkkale-Balışeyh-Kırlangıç Köyünün köy konağı inşaatının
bitirilmesine ilişkin Bayındırlık ve İskân Bakanından yazılı soru önergesi
(7/8180) (Başkanlığa geliş tarihi : 8.8.2002)
5.- Kırıkkale Milletvekili Kemal
Albayrak'ın, Kırıkkale-Delice-Tatlıcak Köyündeki afet evlerindeki eksikliklerin
ne zaman tamamlanacağına ilişkin Bayındırlık ve İskân Bakanından yazılı soru
önergesi (7/8181) (Başkanlığa geliş tarihi : 8.8.2002)
6.- Şanlıurfa Milletvekili Zülfikar
İzol'un, Şanlıurfa Hilvan merkez ve köylerindeki elektrik kesintilerinin
giderilmesine ilişkin Enerji ve Tabiî Kaynaklar Bakanından yazılı soru önergesi
(7/8182) (Başkanlığa geliş tarihi : 8.8.2002)
7.- Balıkesir Milletvekili İsmail
Özgün'ün, demiryollarının modernizasyonuna ilişkin Ulaştırma Bakanından yazılı
soru önergesi (7/8183) (Başkanlığa geliş tarihi : 8.8.2002)
8.- Siirt Milletvekili Ahmet Nurettin
Aydın'ın, kamu bünyesinde faaliyet gösteren vakıflara ilişkin Devlet Bakanından
(Nejat Arseven) yazılı soru önergesi (7/8184) (Başkanlığa geliş tarihi :
8.8.2002)
9.- Karaman Milletvekili Zeki Ünal'ın,
İstanbul'da vakfa ait bir işletmenin bir şahsın üstüne geçtiği iddialarına ilişkin
Devlet Bakanından (Mehmet Keçeciler) yazılı soru önergesi (7/8185) (Başkanlığa
geliş tarihi : 8.8.2002)
10.- Karaman Milletvekili Zeki Ünal'ın,
Vakıfbank yöneticileriyle ilgili bazı iddialara ilişkin Devlet Bakanından
(Mehmet Keçeciler) yazılı soru önergesi (7/8186) (Başkanlığa geliş tarihi :
8.8.2002)
11.- Karaman Milletvekili Zeki Ünal'ın,
Kocaeli Körfez İlçesindeki LPG dolum tesisleri için tedbir alınmasına ilişkin
Enerji ve Tabiî Kaynaklar Bakanından yazılı soru önergesi (7/8187) (Başkanlığa
geliş tarihi : 8.8.2002)
12.- Karaman Milletvekili Zeki Ünal'ın,
Erzurum Kongresi'nin 83. yıldönümü kutlamalarında başörtülü bayanların salona
alınmadığı iddialarına ilişkin Millî Eğitim Bakanından yazılı soru önergesi
(7/8188) (Başkanlığa geliş tarihi : 8.8.2002)
13.- Şanlıurfa Milletvekili Mustafa Niyazi
Yanmaz'ın, Şanlıurfa Kızılay Kan Merkezinin kapatılacağı iddialarına ilişkin
Sağlık Bakanından yazılı soru önergesi (7/8189) (Başkanlığa geliş tarihi :
8.8.2002)











BİRİNCİ
OTURUM
Açılma Saati
: 15.00
13 Ağustos
2002 Salı
BAŞKAN :
Başkanvekili Kamer GENÇ
KÂTİP
ÜYELER : Mehmet AY (Gaziantep), Burhan ORHAN (Bursa)
BAŞKAN - Türkiye Büyük Millet Meclisinin
128 inci Birleşimini açıyorum.
Sayın milletvekilleri, elektronik
cihazla...
RASİM ZAİMOĞLU (Giresun) - Sayın Başkan,
yoklama yapmaya lüzum yok; toplantı yetersayısı var efendim.
BAŞKAN - Efendim, bu, olağanüstü
çağrıdır...
RASİM ZAİMOĞLU (Giresun) - Sayın Başkan,
var ama...
BAŞKAN - Bir dakika efendim... 
Siz, itiraz etmeyin; ben, usulünü bilirim,
hiç merak etmeyin!..
RASİM ZAİMOĞLU (Giresun) - Biz de işimizi
biliyoruz. Toplantı yetersayısı var Sayın Başkan.
IV.- Y O K
L A M A
BAŞKAN - Efendim, elektronik cihazla
yoklama yapılacaktır.
Yoklama için 5 dakikalık süre vereceğiz.
Bu süre içerisinde, sayın üyelerin, Türkiye Büyük Millet Meclisi Genel Kurul
salonunda olduklarını elektronik cihaz düğmelerine basmak suretiyle
belirtmelerini; elektronik cihaza giremedikleri takdirde, Başkanlık Divanındaki
teknik elemanlardan yardım istemelerini; bu halde de giremedikleri takdirde,
pusula imzalayarak Divana göndermelerini ve pusula imzalayan arkadaşların da
Genel Kurul salonundan ayrılmamalarını rica ediyorum.
Yoklamayı başlatıyorum.
(Elektronik cihazla yoklama yapıldı) 
BAŞKAN - Sayın milletvekilleri, yapılan
birinci yoklamada toplantı yetersayısı bulunamamıştır... 
RASİM ZAİMOĞLU (Giresun) - Sayın Başkan,
yarım saat ara verelim. 
BAŞKAN - Bir dakika, efendim; gruplara
soracağız...
ALİ RIZA GÖNÜL (Aydın) - Sayın Başkan,
yarım saat ara verelim. 
MEHMET ALİ ŞAHİN (İstanbul) - 10 dakika
ara verelim Sayın Başkan. 
BAŞKAN - Efendim, belki arkadaşlarımız
gelebilirler, kendi ilçelerini il yaparlar. İl yapmak isteyen arkadaşlarımızın
gelmeleri lazım buraya. 
Birleşime yarım saat ara veriyorum
efendim. 
Kapanma
Saati : 15.09



İKİNCİ
OTURUM
Açılma
Saati : 15.40
BAŞKAN :
Başkanvekili Kamer GENÇ
KÂTİP
ÜYELER : Mehmet AY (Gaziantep), Burhan ORHAN (Bursa)
BAŞKAN - Türkiye Büyük Millet Meclisinin
128 inci Birleşiminin İkinci Oturumunu açıyorum.
IV.- Y O K
L A M A
BAŞKAN - Sayın milletvekilleri, Birinci
Oturumda yaptığımız yoklamada toplantı yetersayısı bulunamadığından birleşime
ara vermiştim.
Şimdi, yeniden, elektronik cihazla yoklama
yapacağız. 
Yoklama için 5 dakika süre vereceğim.
Sayın milletvekillerinin, bu süre içerisinde, Genel Kurul salonunda
olduklarını, elektronik cihaza girmek suretiyle belirtmelerini; elektronik
sisteme giremedikleri takdirde, salonda hazır bulunan teknik elemanlardan
yardım istemelerini; bu halde de giremedikleri takdirde, pusula imzalayarak
Divana göndermelerini diliyorum ve pusula gönderen sayın milletvekillerinin de
Genel Kurul salonundan ayrılmamalarını ayrıca belirtmek istiyorum.
Yoklama işlemini başlatıyorum.
(Elektronik cihazla yoklamaya başlanıldı) 
MUSTAFA MURAT SÖKMENOĞLU (İstanbul)- Sayın
Başkan, münasip görürseniz il olmak için yapılan müracaatları okuyun.
BAŞKAN- Sayın Sökmenoğlu, müracaat çok;
okumaya gerek yok.
MUSTAFA MURAT SÖKMENOĞLU (İstanbul)-
Müracaatları okuyun; tarihe not geçmiş olursunuz..
BAŞKAN- Şimdi, aslına bakarsanız, bizim, o
konuda daha, önce verilmiş önergelerimiz var. Mesela, bizim bir Akpazar
Beldemiz var; onun ilçe olması için, aşağı yukarı sekiz sene önce teklifi
vermiştim; ama, gelmedi sıra. 
MUSTAFA MURAT SÖKMENOĞLU (İstanbul)- İşte
onları okuyun; tarihe geçer.
BAŞKAN- Tarihe geçmesi için... Mesela,
Sayın Osman Durmuş, Delice İlçesine bağlı Çelikli Beldesinin ilçe olmasını
istiyor. Başka da çok önerge var; isterseniz, tek tek okutalım...
SAFFET ARIKAN BEDÜK (Ankara)- Sayın
Başkan, Şereflikoçhisar var, Polatlı var. Yerel olarak, her iki ilçede de
binalar hazır.
BAŞKAN- Sizin teklifiniz var. 
RASİM ZAİMOĞLU (Giresun)- Önce,
Şebinkarahisar'ı il yapalım da...
BAŞKAN- Efendim, şimdi, aslında, ben,
birleşimin açılmasını istiyorum. Mesela, en azından, Süreyya Ayhan gibi bir
gencimiz bugün Avrupa şampiyonu oldu; hiç olmazsa, Meclis olarak onu buradan
kutlayalım diyorum. 
Ben de birleşimin açılmasını istiyorum;
ama, bunu isteyen arkadaşlarımızın da gelmeleri gerekir. 
RASİM ZAİMOĞLU (Giresun)- Sayın Başkan,
bize söz verildi!.
BAŞKAN- Bize, şu anda birçok müracaat var;
ama, ben almadım oraya. Zaten, gündemde de birkaç şey var aslında.
Neyse, okumayayım canım!... Aslında,
üniversite kurmakla, il, ilçe kurmak çok zor bir olay. 
MUSTAFA MURAT SÖKMENOĞLU (İstanbul)- Sayın
Başkan, 1 Ekimde Meclisi açacaksınız; o gün tehlikeli bir açılış!.
BAŞKAN- Sayın Sökmenoğlu, tehlike hiçbir
yerde yok. Hiçbir şeyden de korkmamak lazım; akıl ve izan her şeyi çözer. 
MUSTAFA MURAT SÖKMENOĞLU (İstanbul)- Ben
hiç korkmuyorum.
(Elektronik cihazla yoklamaya devam
edildi)
BAŞKAN - Sayın milletvekilleri, yapılan
ikinci yoklamada da, maalesef, toplantı yetersayısı bulunamamıştır; aslında,
biz, Divan olarak istiyorduk bulunmasını. Buraya gelen arkadaşlarımızın
ilçelerinin il olması isteklerine de katkıda bulunmak istiyorduk; ama...
İnegöllü arkadaşım da "eğer İnegöl
ilçe olsaydı bütün İnegöl köfteleri bedavaydı" diyor; ama, neyse artık,
onlar önemli değil.
Sayın milletvekilleri, yapılan her iki
yoklamada da toplantı yetersayısı bulunamamıştır. Bu durumda, olağanüstü çağrı
önergelerinde yer alan konuları görüşme imkânı kalmamış ve çağrı önergeleri
düşmüştür. 
MUSTAFA MURAT SÖKMENOĞLU (İstanbul) - Bir
dakika Sayın Başkan, Sayın Hatiboğlu söz istiyor.
YASİN HATİBOĞLU (Çorum) - Sayın Başkan,
bir maruzatım var siz karar vermeden.
Anayasanın 93 üncü, İçtüzüğün 7 nci
maddesini zatıâliniz çok iyi biliyorsunuz...
BAŞKAN - Evet...
YASİN HATİBOĞLU (Çorum) - Çağrı
içerisindeki gündem, lehte veya aleyhte, ne olursa olsun, olumlu olumsuz
neticelenmeden olağanüstü toplantı çağrısının düşmesi mümkün değildir. Ara
verip başka bir güne talik etmeniz gerekir. 
BAŞKAN - Sayın Hatiboğlu, bundan önceki
uygulamalarımızda var. Olağanüstü toplantı, isminden de belli, olağanüstüdür.
Her olağanüstü toplantıda toplantı yetersayısının Genel Kurulda bulunması
lazım. Bundan önceki uygulamalarda, olağanüstü toplantıda -birinci, ikinci
yoklamaya da gerek yok- toplantı yetersayısı ikinci defa da bulunmadığı zaman
toplantı isteği düşüyor. 
Arkadaşlarımız yeniden olağanüstü
toplantıya çağırsınlar, nasıl olsa alışkanlık haline getirdiler, bir süre sonra
bir olağanüstü toplantı daha yapsınlar. 
YASİN HATİBOĞLU (Çorum) - Efendim,
hayır...
BAŞKAN - Efendim, uygulama böyle.
YASİN HATİBOĞLU (Çorum) - Efendim,
zatıâlinize bir şey demiyorum...
BAŞKAN - Sayın Hatiboğlu, eğer sizin
dediğinizi uygularsak, bu Meclisin tatil olmaması lazım.
YASİN HATİBOĞLU (Çorum) - Hayır...
BAŞKAN - Çünkü, her gün toplanacağız;
toplantı yetersayısı yok; devam edeceğiz!..
YASİN HATİBOĞLU (Çorum) - Sayın Başkan,
Meclis, bu işi, olumlu veya olumsuz bitirmeye mecbur; çünkü, bu taleplerde her
grubun imzası var "ben geleceğim, bu işi bitireceğim" diyorlar.
BAŞKAN - Efendim, imzaları varsa,
buyursunlar gelsinler. Neyse...
Aslında, konu, tartışmaya yer vermeyecek
kadar çok açık; ama, siz de konuşmak istediniz, size de bu imkânı sağladım.
Sayın milletvekilleri, yapılan her iki
yoklamada da toplantı yetersayısı bulunamamıştır; bu durumda, olağanüstü çağrı
önergelerinde yer alan konuların görüşülme imkânı kalmamış ve çağrı önergeleri
düşmüştür. 
Bu nedenle, Anayasa ve İçtüzük gereği, 1
Ekim 2002 Salı günü saat 15.00'te toplanmak üzere, birleşimi kapatıyorum ve
hepinize iyi tatiller diliyorum, seçimde başarılar diliyorum. Seçimden sonra,
isteriz ki, yine, birçok arkadaşımız burada olsun.
Teşekkür ederim.
 
Kapanma
Saati : 15.48






















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












