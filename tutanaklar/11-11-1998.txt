


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















 DÖNEM : 20		 	 CİLT : 65 		 YASAMA YILI : 4


T. B. M. M.
TUTANAK DERGİSİ

17 nci Birleşim
11 . 11 . 1998Çarşamba



İ Ç İ N D E K İ L E R

 I. – GEÇEN TUTANAK ÖZETİ
 II. – GELEN KÂĞITLAR
III. – YOKLAMALAR
IV. – SORULAR VE CEVAPLAR
A)  YAZILI SORULAR VE CEVAPLARI
1. – Antalya Milletvekili Yusuf Öztop’un, Sedat Peker ile bir milletvekilinin bağlantısı olduğu iddiasıyla hazırlandığı ileri sürülen rapora ilişkin sorusu ve İçişleri Bakanı Kutlu Aktaş’ın yazılı cevabı (7/6067)
2. – Adana Milletvekili Tuncay Karaytuğ’un, Adana Büyükşehir Belediye Başkanı hakkında basında çıkan iddialara ilişkin sorusu ve Adalet Bakanı Hasan Denizkurdu’nun yazılı cevabı (7/6070)
3. – Kırıkkale Milletvekili Kemal Albayrak’ın, Kırıkkale polisevi, çevik kuvvet binası ve karakol binası inşaatlarına ilişkin sorusu ve İçişleri Bakanı Kutlu Aktaş’ın yazılı cevabı (7/6084)
4. – Karaman Milletvekili Zeki Ünal’ın, Karaman’ın Kılbasan Beldesinde açılan sulama amaçlı sondaj kuyularına ilişkin sorusu ve Enerji ve Tabiî Kaynaklar Bakanı Mustafa Cumhur Ersümer’in yazılı cevabı (7/6088)
5. – İstanbul Milletvekili Ercan Karakaş’ın, yurtdışındaki vatandaşların seçimlerde oy kullanmalarını sağlayacak yasal düzenlemeler hakkındaki çalışmalara ilişkin Başbakandan sorusu ve Adalet Bakanı Hasan Denizkurdu’nun yazılı cevabı (7/6109)
6. – İstanbul Milletvekili Ercan Karakaş’ın, Avrupa İnsan Hakları Mahkemesince Devlet Güvenlik Mahkemeleri hakkında ileri sürülen iddialara ilişkin sorusu ve Adalet Bakanı Hasan Denizkurdu’nun yazılı cevabı (7/6110)
7. – Nevşehir Milletvekili Mehmet Elkatmış’ın, iç borçlara ilişkin Başbakandan sorusu ve Devlet Bakanı Güneş Taner’in yazılı cevabı (7/6119)
8. – Ordu Milletvekili Mustafa Hasan Öz’ün, Ünye ve Fatsa organize sanayi bölgelerine ve fındık ihracatına ilişkin sorusu ve Bayındırlık ve İskân Bakanı ve Sanayi ve Ticaret Bakanı Vekili Yaşar Topçu’nun yazılı cevabı (7/6233)
9. – Erzincan Milletvekili Naci Terzi’nin;
– Başbakanlık Takip Kurulunun raporu doğrultusunda bazı hâkim ve savcılar hakkında soruşturma başlatıldığı iddialarına,
Mardin Milletvekili Hüseyin Yıldız’ın;
– Başbakanlık Takip Kurulunun raporu doğrultusunda bazı hâkim ve savcılar hakkında soruşturma başlatıldığı iddialarına,
İlişkin soruları ve Adalet Bakanı Hasan Denizkurdu’nun yazılı cevabı (7/6319, 6320)

I. – GEÇEN TUTANAK ÖZETİ

TBMM Genel Kurulu saat 15.00'te açılarak üç oturum yaptı.
Büyük Önder Atatürk'ün ölümünün 60 ıncı yıldönümü münasebetiyle iki dakikalık saygı duruşunda bulunuldu.
Tekirdağ Milletvekili Fevzi Aytekin, Büyük Önder Atatürk'ün ölümünün 60 ıncı yıldönümü münasebetiyle gündemdışı bir konuşma yaptı;
Trabzon Milletvekili Yusuf Bahadır'ın, ülkemiz ihracatına daha verimli hizmet vermek ve ülkemiz ihracatını artırmak amacıyla Trabzon İline Tarım ve Köyişleri Bakanlığı tarafından bir ziraî karantina müdürlüğü kurulmasına ilişkin gündemdışı konuşmasına, Tarım ve Köyişleri Bakanı Mustafa Rüştü Taşar,
Muğla Milletvekili İrfettin Akar'ın, Ege Bölgesindeki pamuk ve zeytin üreticilerinin sorunlarına ilişkin gündemdışı konuşmasına, Sanayi ve Ticaret Bakanı E. Yalım Erez,
Cevap verdiler.
Arjantin'e gidecek olan Çevre Bakanı İmren Aykut'a, Devlet Bakanı Rüştü Kâzım Yücelen'in, 
Bulgaristan ve Belarus Cumhuriyetine gidecek olan Başbakan Yardımcısı ve Millî Savunma Bakanı İsmet Sezgin'e, Devlet Bakanı Mehmet Batallı'nın,
Brezilya, Şili ve Arjantin'e giden Dışişleri Bakanı İsmail Cem'e, 2 Kasım 1998 tarihinden itibaren vekâlet etmesi daha önce uygun görülen Devlet Bakanı Şükrü Sina Gürel'in 3 Kasım 1998 tarihinde yurtdışına gitmesi sebebiyle, sadece bu tarih süresince, Kültür Bakanı M. İstemihan Talay'ın,
Vekâlet etmelerinin uygun görülmüş olduğuna;
Türkmenistan ve Kırgızistan'a gidecek olan Cumhurbaşkanı Süleyman Demirel'e, Türkiye Büyük Millet Meclisi Başkanı Hikmet Çetin'in vekâlet edeceğine,
İlişkin Cumhurbaşkanlığı tezkereleri ile
Macar Parlamentosu Dışişleri Komisyonu Başkanı Dr. Istvan Szent-Ivanyi'nin vaki davetine Türkiye Büyük Millet Meclisini temsilen icabet edecek olan beş kişilik Parlamento heyeti için siyasî parti gruplarınca bildirilen adaylara ilişkin Başkanlık tezkeresi ve
Komisyonun başkan, başkanvekili, sözcü ve kâtip üye seçimini yaptığına ilişkin (10/24,57) esas numaralı Meclis Araştırması Komisyonu Geçici Başkanlığı tezkeresi,
Genel Kurulun bilgisine sunuldu.
İstanbul Milletvekili Mehmet Sevigen ve 25 arkadaşının, İstanbul-Eminönü Belediyesiyle ilgili yolsuzluk ve usulsüzlük iddialarını araştırmak ve alınması gereken önlemleri belirlemek amacıyla, 
İstanbul Milletvekili Mehmet Sevigen ve 27 arkadaşının, bazı kişilerin gözaltına alındıktan sonra kaybolduğu iddiaları konusunda,
Birer Meclis araştırması açılmasına ilişkin önergeleri (10/299, 10/300) Genel Kurulun bilgisine sunuldu; önergelerin gündemdeki yerlerini alacağı ve öngörüşmelerinin, sırasında yapılacağı;
Karabük Milletvekili Hayrettin Dilekcan ve 71 arkadaşının, yasadışı örgütlerle ve mensuplarıyla birlikte hareket ettikleri, örgüt mensuplarının işledikleri suçların ortaya çıkarılmasını engelledikleri ve suçluları himaye ettikleri, devlet ihalelerinde çetelerle işbirliği yaptıkları ve bu eylemlerinin Türk Ceza Kanununun 230, 240, 296 ve 314 üncü maddelerine uyduğu iddiasıyla Başbakan A. Mesut Yılmaz, Devlet eski Bakanı Eyüp Aşık ve Bayındırlık ve İskân Bakanı Yaşar Topçu, 
Konya Milletvekili Veysel Candan ve 61 arkadaşının, Telsim ve Türkcell firmalarıyla imzalanan sözleşmelere ve 4046 numaralı Özelleştirme Kanunu hükümlerine aykırı davranmak suretiyle devleti gelir kaybına uğratarak görevlerini kötüye kullandıkları ve bu eylemlerinin Türk Ceza Kanununun 240 ıncı maddesine uyduğu iddiasıyla Başbakan A. Mesut Yılmaz ve Ulaştırma eski Bakanı Necdet Menzir,
Aydın Milletvekili Ali Rıza Gönül ve 57 arkadaşının, Türk Ticaret Bankasının satışı ihalesiyle ilgili olarak ortaya atılan yolsuzluk iddiaları konusunda gerekli tedbirleri almayarak görevlerini kötüye kullandıkları ve bu eylemlerinin Türk Ceza Kanununun 240 ıncı maddesine uyduğu iddiasıyla Devlet Bakanı Güneş Taner ve Başbakan A. Mesut Yılmaz,
Haklarında Meclis soruşturması açılmasına ilişkin önergeleri (9/41,9/42,9/43) okundu; Anayasanın 100 üncü maddesine göre Danışma Kurulunca tespit edilecek görüşme gününün Genel Kurulun onayına sunulacağı,
Açıklandı.
10.11.1998 tarihli Gelen Kâğıtlarda yayımlanan ve aynı tarihte dağıtılmış bulunan özelleştirme uygulamalarıyla ilgili usulsüzlük ve yolsuzluk iddialarının araştırılması konusundaki (10/19, 29, 40, 88, 98, 127, 150, 166) esas numaralı Meclis Araştırması Komisyonununun 743 sıra sayılı raporunun gündemin "Özel Gündemde Yer Alacak İşler" kısmında yer almasına ve görüşmelerinin Genel Kurulun 17.11.1998 Salı günkü birleşiminde yapılmasına ilişkin Danışma Kurulu önerisi kabul edildi.
Plan ve Bütçe Komisyonunda, değişen oranlar nedeniyle, bağımsız milletvekillerine düşen 1 üyelik için aday olmak isteyen milletvekillerinin müracaat etmelerine ilişkin, Başkanlıkça duyuruda bulunuldu. 
Hatay Milletvekili Atilâ Sav ve 54 arkadaşının, suç işlemek amacıyla teşekkül oluşturduğu ve bu eyleminin Türk Ceza Kanununun 313, 296, 240, 31 ve 33 üncü maddelerine uyduğu iddiasıyla İçişleri eski Bakanı Mehmet Ağar; 
Balıkesir Milletvekili İlyas Yılmazyıldız ve 54 arkadaşının, İzmit Körfez Geçiş Projesi ihalesinde ihale usul ve esaslarını ihlal ederek rekabet ortamının oluşmasını önlediği, firma seçiminde yanlı davranarak devleti zarara uğratmak suretiyle görevini kötüye kullandığı ve bu eylemlerinin Türk Ceza Kanununun 240 ıncı maddesine uyduğu iddiasıyla Bayındırlık ve İskân Bakanı Yaşar Topçu, 
Haklarında Anayasanın 100 üncü ve İçtüzüğün 107 nci maddeleri uyarınca birer Meclis soruşturması açılmasına ilişkin önergelerinin (9/38, 9/39) görüşmeleri tamamlandı; istem üzerine yapılan açık oylamalar sonucunda, Meclis soruşturması açılması ve Anayasanın 100 üncü maddesine göre kurulacak komisyonların iki aylık çalışma sürelerinin, komisyonların başkanlık divanı üyelerinin seçimi tarihinden itibaren başlaması kabul edildi.
Sakarya Milletvekili Cevat Ayhan, (9/39) esas numaralı Meclis soruşturması önergesinin görüşmeleri sırasında şahsına sataşıldığı iddiasıyla bir konuşma yaptı.
11 Kasım 1998 Çarşamba günü saat 15.00'te toplanmak üzere, birleşime 19.30'da son verildi. 
Kamer GENÇ
Başkanvekili
	Ünal Yaşar	Ahmet Derin
	Gaziantep	Kütahya
	Kâtip Üye	Kâtip Üye
	Levent Mıstıkoğlu	Hüseyin Yıldız
	Hatay	Mardin
	Kâtip Üye	Kâtip Üye

No. : 22
III. – GELEN KÂĞITLAR
11 . 11 . 1998  ÇARŞAMBA

Teklifler
1. – Sinop Milletvekili Kadir Bozkurt’un; Devlet Memurları Kanununa Ek Geçici Madde Eklenmesine Dair Kanun Teklifi (2/1317)) (Plan ve Bütçe Komisyonuna) (Başkanlığa geliş tarihi : 6.11.1998)
2. – Sinop Milletvekili Kadir Bozkurt’un; Devlet Memurları Kanununa Ek Geçici Maddeler Eklenmesine Dair Kanun Teklifi (2/1318)) (Plan ve Bütçe Komisyonuna) (Başkanlığa geliş tarihi : 6.11.1998)
Tezkere
1. – Denizli Milletvekili Hilmi Develi’nin Yasama Dokunulmazlığının Kaldırılması Hakkında Başbakanlık Tezkeresi (3/1783) (Anayasa ve Adalet Komisyonları Üyelerinden Kurulu Karma Komisyona) (Başkanlığa geliş tarihi : 9.11.1998)
Rapor
1. – 78 Sayılı Yükseköğretim Kurumları Öğretim Elemanlarının Kadroları Hakkında Kanun Hükmünde Kararname ile 190 Sayılı Genel Kadro ve Usulü Hakkında Kanun Hükmünde Kararnameye Ekli Cetvellerde Değişiklik Yapılmasına İlişkin Kanun Tasarıları ve Eskişehir Milletvekilleri Mustafa Balcılar, Demir Berberoğlu, İ. Yaşar Dedelek, Mahmut Erdir, Hanifi Demirkol ve Necati Albay’ın Aynı Mahiyetteki Kanun Teklifi ve Millî Eğitim, Kültür, Gençlik ve Spor ve Plan ve Bütçe komisyonları raporları (1/414, 1/419, 1/426, 1/434, 1/537, 1/819, 2/328) (S. Sayısı : 762) (Dağıtma tarihi: 11.11.1998) (GÜNDEME)
Sözlü Soru Önergesi
1. – İçel  Milletvekili Mehmet Emin Aydınbaş’ın, İçel’e bağlı ilçelerdeki emniyet mensuplarına terör tazminatı ödenip ödenmediğine ilişkin İçişleri Bakanından sözlü soru önergesi (6/1224) (Başkanlığa geliş tarihi : 5.11.1998)
Yazılı Soru Önergeleri
1. – Trabzon Milletvekili Kemalettin Göktaş’ın, Trabzon İl Özel İdare emrine gönderilen paraların hangi bankalarda nemalandırıldığına ilişkin İçişleri Bakanından yazılı soru önergesi (7/6487) (Başkanlığa geliş tarihi : 5.11.1998)
2. – Aydın Milletvekili Muhammet Polat’ın, Tariş’in gerçekleştirdiği pamuk alımlarına ilişkin Sanayi ve Ticaret Bakanından yazılı soru önergesi (7/6488) (Başkanlığa geliş tarihi : 5.11.1998)
3. – Mardin Milletvekili Hüseyin Yıldız’ın, personel tarafından Bakanlık aleyhine açılan davalara ilişkin Millî Eğitim Bakanından yazılı soru önergesi (7/6489) (Başkanlığa geliş tarihi : 5.11.1998)
4. – Siirt Milletvekili Mehmet Emin Aydın’ın, Siirt il, ilçe ve belde belediyelerine yapılan yardımlara ilişkin Maliye Bakanından yazılı soru önergesi (7/6490) (Başkanlığa geliş tarihi : 5.11.1998)
5. – Kars Milletvekili Zeki Karabayır’ın, Ardahan-Merkez-Hacıali Köyünün sağlık ocağı ihtiyacına ilişkin Sağlık Bakanından yazılı soru önergesi (7/6491) (Başkanlığa geliş tarihi : 5.11.1998)
6. – Kırıkkale Milletvekili Kemal Albayrak’ın, Kırıkkale-Sulakyurt-Ayvatlı Köyünün sulama suyu sorununa ilişkin Enerji ve Tabii Kaynaklar Bakanından yazılı soru önergesi (7/6492) (Başkanlığa geliş tarihi : 5.11.1998)
7. – Karaman Milletvekili Zeki Ünal’ın, Karaman stol tipi havaalanı projesine ilişkin Devlet Bakanından (Işın Çelebi) yazılı soru önergesi (7/6493) (Başkanlığa geliş tarihi : 5.11.1998)
8. – Karaman Milletvekili Zeki Ünal’ın, Karaman stol tipi havaalanı projesine ilişkin Ulaştırma Bakanından yazılı soru önergesi (7/6494) (Başkanlığa geliş tarihi : 5.11.1998)
9. – Aydın Milletvekili Muhammet Polat’ın, öğretmenlerin ek ders ücretlerinin ne zaman ödeneceğine ilişkin Millî Eğitim Bakanından yazılı soru önergesi (7/6495) (Başkanlığa geliş tarihi : 5.11.1998)
10. – Trabzon Milletvekili Kemalettin Göktaş’ın, TCK’nun 312 nci maddesinin kaldırılması veya değiştirilmesine yönelik bir çalışma olup olmadığına ilişkin Adalet Bakanından yazılı soru önergesi (7/6496) (Başkanlığa geliş tarihi : 6.11.1998)
11. – Erzincan Milletvekili Mustafa Kul’un, 54. Hükümet döneminde yapılan SSK sınavı ile ilgili bir soruşturma açılıp açılmadığına ilişkin Çalışma ve Sosyal Güvenlik Bakanından yazılı soru önergesi (7/6497) (Başkanlığa geliş tarihi : 6.11.1998)
12. – Çanakkale Milletvekili Ahmet Küçük’ün, Çanakkale Orman İşletme Müdürlüğünde çalışan mevsimlik işçilere ilişkin Orman Bakanından yazılı soru önergesi (7/6498) (Başkanlığa geliş tarihi : 6.11.1998)
13. – Sinop Milletvekili Kadir Bozkurt’un, Erfelek İlköğretim Okulu inşaatına ilişkin Millî Eğitim Bakanından yazılı soru önergesi (7/6499) (Başkanlığa geliş tarihi : 6.11.1998)
Meclis Araştırma Önergesi
1. – Erzincan Milletvekili Mustafa Kul ve 26 arkadaşının, Dilek-Güroluk Hidroelektrik Santrali Projesinin çevreye yapacağı etkilerin ve inşaatı üstlenen firma ortaklarının Başbakan ile bir yakınlığı olup olmadığının araştırılması amacıyla Anayasanın 98 inci, İçtüzüğün 104 ve 105 inci maddeleri uyarınca bir Meclis araştırması açılmasına ilişkin önergesi (10/301) (Başkanlığa geliş tarihi : 10.11.1998)

BİRİNCİ OTURUM
Açılma Saati : 15.00
11 Kasım 1998 Çarşamba
BAŞKAN : Başkanvekili Hasan KORKMAZCAN
KÂTİP ÜYELER : Ahmet DERİN (Kütahya), Ünal YAŞAR (Gaziantep)


BAŞKAN – Türkiye Büyük Millet Meclisinin 17 nci Birleşimini açıyorum.
MEHMET EMİN AYDINBAŞ (İçel) – Sayın Başkan, yoklama yapılmasını istiyoruz. (ANAP ve DSP sıralarından gürültüler)
III. – YOKLAMA
BAŞKAN – Değerli arkadaşlarım, elektronik sistemle yoklama yapılacaktır.
Yoklama için 10 dakika süre vereceğim; sayın milletvekillerinin, bu süre içinde, elektronik oy düğmelerine basarak salonda bulunduklarını bildirmelerini rica ediyorum.
Yoklama işlemi başlamıştır değerli arkadaşlarım.
(Elektronik cihazla yoklama yapıldı)
BAŞKAN – Sayın milletvekilleri, yoklama işlemi tamamlanmıştır; toplantı yetersayısı bulunmamaktadır.
Birleşime ne kadar ara vermem uygun olur?
METİN ÖNEY (İzmir) – Yarım saat ara verelim Sayın Başkan.
BAŞKAN – 15.45'te tekrar toplanmak üzere, birleşime ara veriyorum.
Kapanma Saati : 15.15



İKİNCİ OTURUM
Açılma Saati : 15.45
BAŞKAN : Başkanvekili Hasan KORKMAZCAN
KÂTİP ÜYELER : Ahmet DERİN (Kütahya), Ünal YAŞAR (Gaziantep)


BAŞKAN – Türkiye Büyük Millet Meclisinin 17 nci Birleşiminin İkinci Oturumunu açıyorum.
III. – YOKLAMA
BAŞKAN – Değerli arkadaşlarım, elektronik sistemle yoklama yapılacaktır. 
Yoklama için 10 dakika süremiz bulunmaktadır; sayın milletvekillerinin, bu süre içinde elektronik oy düğmelerine basarak salonda bulunduklarını bildirmelerini rica ediyorum.
(Elektronik cihazla yoklama yapıldı)
BAŞKAN – Sayın milletvekilleri, yoklama işlemi tamamlanmıştır; toplantı yetersayısı bulunmamaktadır. 
İki yoklamada da çoğunluk bulunmadığından, alınan karar gereğince, kanun tasarı ve tekliflerini sırasıyla görüşmek için, 12 Kasım 1998 Perşembe günü saat 15.00'te toplanmak üzere, birleşimi kapatıyorum.
Kapanma Saati : 16.00



IV. – SORULAR VE CEVAPLAR
A)  YAZILI SORULAR VE CEVAPLARI
1. – Antalya Milletvekili Yusuf Öztop’un, Sedat Peker ile bir milletvekilinin bağlantısı olduğu iddiasıyla hazırlandığı ileri sürülen rapora ilişkin sorusu ve İçişleri Bakanı Kutlu Aktaş’ın yazılı cevabı (7/6067)
Türkiye Büyük Millet Meclisi Başkanlığına
Aşağıdaki sorularımın aracılığınızla İçişleri Bakanı tarafından yazılı olarak cevaplandırılmasını arz ederim.
Saygılarımla.
		Yusuf Öztop
		Antalya
Tehditle çek-senet tahsilatı yapmak, zorla alıkoymak ve adam öldürmeye azmettirmek suçlarından aranırken, Bakanlığınız çalışmaları sonucu önceki gün teslim olmak zorunda kalan Sedat Peker ile ilgili Milliyet Gazetesinin 21 Ağustos 1998 tarihli sayısında, istihbarat birimlerinin çalışması sonucu, adı gizli tutulan bir Antalya Milletvekiliyle bağlantısı olduğu yeralmaktadır.
Basına yansıyan bu haber ile birlikte, bir Antalya Milletvekili olarak şahsım da zan altında bulunmaktadır.
Toplumda güven bunalımının yaşandığı bu günlerde Temiz Toplum-Temiz Siyaset açısından bu iddiaların açıklığa kavuşması gerekmektedir.
Sorular :
1. Bakanlığınıza bağlı istihbarat birimleri böyle bir rapor hazırlamışlar mıdır? Hazırlanan bu rapor elinize ulaşıt mı? Hazırlanan bu rapor doğrultusunda herhangi bir işlem yaptınız mı?
2. Haberde belirtildiği gibi Sedat Peker ile adı gizli tutulan bu Antalya Milletvekili arasında doğrudan bir ilişki var mıdır? Varsa bu Milletvekili, kimdir? Açıklar mısınız.
3. Bu Milletvekili ile Sedat Peker’in çıkar ilişkisi hangi noktadadır? Açkılar mısınız?
4. Böyle bir ilişki içerisinde bulunan milletvekili Sedat Peker’e nasıl bir nüfuz sağlamıştır? Detayları ile birlikte açıklar mısınız?
	T.C. 
	İçişleri Bakanlığı	11.11.1998
	Emniyet Genel Müdürlüğü
	Sayı : B.05.1.EGM.0.12.01.01/263694
Konu :Yazılı Soru Önergesi.
Türkiye Büyük Millet Meclisi Başkanlığına
İlgi :TBMMBaşkanlığının 8.10.1998 gün ve A.01.GNS.0.10.00.02-7/6067-14976/34706 sayılı yazısı.
Antalya Milletvekili Yusuf Öztop tarafından TBMMBaşkanlığına sunulan ve tarafımdan yazılı olarak cevaplandırılması istenilen soru önergesinin cevabı aşağıya çıkarılmıştır.
1. Önergede adı geçen şahıs ile ilgili olarak, Bakanlığıma bağlı istihbarat birimlerince herhangi bir rapor hazırlanmamıştır.
2-3-4. Organize suçlarla yapılan mücadelede; suç gruplarıyla ilgili olabilecek bütün irtibatlar değerlendirilmektedir.
Yakalaması yapılan ve faaliyetleri açığa çıkarılan Organize Suç grupları ile halen devam eden operasyonların sıhhatli ve istenilen neticeye ulaşabilmesi açısından bu ilişkilerin açıklanması mümkün olmamaktadır.
Bilgilerinize arz ederim.
		Kutlu Aktaş
		İçişleri Bakanı

2. – Adana Milletvekili Tuncay Karaytuğ’un, Adana Büyükşehir Belediye Başkanı hakkında basında çıkan iddialara ilişkin sorusu ve Adalet Bakanı Hasan Denizkurdu’nun yazılı cevabı (7/6070)
Türkiye Büyük Millet Meclisi Başkanlığına
Adana Büyükşehir Belediye Başkanı Sayın Aytaç Durak ile ilgili sorularımın Adalet Bakanı Sayın Hasan Denizkurdu tarafından yazılı olarak cevaplandırılmasını arz ederim.
Saygılarımla.
		Tuncay Karaytuğ
		Adana
Adana Büyükşehir Belediye Başkanı Sayın Aytaç Durak ile ilgili olarak yerel ve ulusal basında 7.8.1998 tarihinde müteahhit Ahmet Çetin tarafından kamuoyuna duyuru mahiyetinde yarım gazete sayfası büyüklüğünde bir ilan yayınlanmıştır. Bu ilanda, Sayın Ahmet Çetin Adana Büyükşehir Belediye Başkanı Sayın Aytaç Durak’a doğrudan bir iddia sahibi olarak yer almıştır. Bu iddianın bizatihi kendisi bir suç duyurusu olmasına rağmen Cumhuriyet Savcılığı herhangi bir girişimde bulunmamıştır.
1. Bakanlığınızın böyle bir meseleye bakışı nasıldır?
2. Konuya ilişkin olarak Cumhuriyet Savcılığının bir yaptırımı olacak mıdır?
	T.C.
	Adalet Bakanlığı	10.11.1998
	Bakan : 1972
Türkiye Büyük Millet Meclisi Başkanlığına
İlgi :8.10.1998 tarihli ve Kanunlar ve Kararlar Dairesi Başkanlığı ifadeli, A.01.0.GNS.0.10.00.02-15366 sayılı yazınız.
İlgi yazınız ekinde alınan, Adana Milletvekili Tuncay Karaytuğ tarafından Bakanlığıma yöneltilen ve yazılı olarak cevaplandırılması istenilen 7/6076-15008 Esas No’lu soru önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
		Hasan Denizkurdu
		Adalet Bakanı
Sayın Tuncay Karaytuğ
Adana Milletvekili
TBMM
Bakanlığıma yönelttiğiniz ve yazılı olarak cevaplandırılmasını istediğiniz 7/6067-15008 Esas No’lu soru önergesinin cevabı aşağıda belirtilmiştir.
Soru önergesine konu olan Belediye Başkanı hakkında adı geçen müteahhit tarafından ulusal ve yerel basında yer alan kamuoyu açıklamaları, ihbar kabul edilerek haberin yayınlandığı tarihte Adana Cumhuriyet Başsavcılığınca tahkikat konusu yapıldığı ve 1998/22616 hazırlık sayılı evrak üzerinde iddia konuları ile ilgili olarak soruşturmanın sürdürüldüğü,
Carfur-Sa arsasının ihale yolu ile satışında ihaleye fesat karıştırıldığı iddiasıyla ilgili evrakın, 1580 sayılı Belediye Kanununun 102 nci maddesine göre belediye başkanlarının görevlerinden doğan veya görevlerinin ifası sırasında işledikleri cürümlerden dolayı Memurin Muhakematı Hakkında Kanunu Muvakkat hükümlerine tâbi olmaları nedeniyle görevsizlik kararı verilerek Vilâyet Makamına gönderildiği, diğer iddia ve konuların ayrıca tahkikat konusu yapıldığı, 
Adana Cumhuriyet Başsavcılığının 23.10.1998 gün ve B.03.4.CBS.4.01.00.01.B14/A-4810 sayılı yazısından anlaşılmıştır.
Bilgilerinize arz ederim.
		Hasan Denizkurdu
		Adalet Bakanı

3. – Kırıkkale Milletvekili Kemal Albayrak’ın, Kırıkkale polisevi, çevik kuvvet binası ve karakol binası inşaatlarına ilişkin sorusu ve İçişleri Bakanı Kutlu Aktaş’ın yazılı cevabı (7/6084)
Türkiye Büyük Millet Meclisi Başkanlığına
Aşağıdaki sorularımın Sayın İçişleri Bakanı Kutlu Aktaş tarafından yazılı olarak cevaplandırılmasını arz ederim.	11.8.1998
		Kemal Albayrak
		Kırıkkale
1. Kırıkkale polisevi inşaatı için bugüne kadar yıllar itibariyle ne kadar para gönderilmiştir?
2. Ne zaman bitirilecektir?
3. Kırıkkale İli Kaletepe Polis Karakolu yapımı ne zaman bitilecektir?
4. Kırıkkale İli Karşıyaka polis karakolu yapımı ne zaman bitirilecektir?
5. Kırıkkale Emniyet Müdürlüğü Çevik Kuvvet binası ne zaman bitirilecektir?

	T.C. 
	İçişleri Bakanlığı	11.11.1998
	Emniyet Genel Müdürlüğü
	Sayı : B.05.1.EGM.0.12.01.01/263695
Konu :Yazılı Soru Önergesi.
Türkiye Büyük Millet Meclisi Başkanlığına
İlgi :TBMMBaşkanlığının 8.10.1998 gün ve A.01.GNS.0.10.00.02-7/6084-15019/34877 sayılı yazısı.
Kırıkkale Milletvekili Kemal Albayrak tarafından TBMMBaşkanlığına sunulan ve tarafımdan yazılı olarak cevaplandırılması istenilen soru önergesinin cevabı aşağıya çıkarılmıştır.
1. Kırıkkale Polisevi inşaatına; 1990 yılında 422 000 000 TL., 1991 yılında 1 801 600 000 TL., 1992 yılında 445 500 000 TL., 1993 yılında 4 850 000 000 TL., 1994 yılında 4 848 000 000 TL., 1995 yılında 5 464 000 000 TL., 1996 yılında 9 804 000 000 TL., 1997 yılında 18 242 130 000 TL. ve 1998 yılında 45 000 000 000 TL., gönderilmiştir.
2. 1999 Malî Yılı Bütçesinden, Emniyet Genel Müdürlüğü 1999 yılı Yatırım Programında yapımları devam eden projeler için, yeterli ödenek verildiği takdirde inşaatın 1999 yılında bitirilmesi planlanmıştır.
3. Kaletepe Polis Karakolu ve 54 daireli lojman inşaatı bitirilerek 29.8.1998 tarihinde hizmete açılmıştır.
4. Karşıyaka Polis Karakoluna, 1999 Malî Yılı Bütçesinden, Emniyet Genel Müdürlüğü 1999 yılı Yatırım Programında yapımları devam eden projeler için, yeterli ödenek verildiği takdirde inşaatın 1999 yılında bitirilmesi planlanmıştır.
5. Çevik Kuvvet Şube Müdürlüğü hizmet binası inşaatının geçici kabulü yapılmış olup, geçici kabulde tespit edilen eksik ve kusurlu işlerin ikmali yapılmaktadır. Hizmet binası 1998 yılı Kasım ayı içerisinde hizmete açılacaktır.
Bilgilerinize arz ederim.
		Kutlu Aktaş
		İçişleri Bakanı
4. – Karaman Milletvekili Zeki Ünal’ın, Karaman’ın Kılbasan Beldesinde açılan sulama amaçlı sondaj kuyularına ilişkin sorusu ve Enerji ve Tabiî Kaynaklar Bakanı Mustafa Cumhur Ersümer’in yazılı cevabı (7/6088)
Türkiye Büyük Millet Meclisi Başkanlığına
Aşağıdaki sorularımın Enerji ve Tabiî Kaynaklar Bakanı Sayın M. Cumhur Ersümer tarafından yazılı olarak cevaplandırılmasını saygılarımla arz ederim.	31.8.1998
		Zeki Ünal
		Karaman

Karaman Merkeze bağlı Kılbasan Beldesinde yıllardır DSİtarafından sulama amaçlı sondaj kuyuları açılmaktadır. Bu bilinen bir gerçektir. Ancak bölgede bu kuyuların Kılbasan Belediye Başkanının özel çabaları ile açıldığı propagandası yapılmakta, bir yönü ile teknik çalışmalar siyasî malzeme olarak kullanılmaktadır.
Sorularım şunlardır :
1. Kılbasan Beldesinde açılan kuyuların yıllara göre dağılımı nedir?
2. 1998’de ve bundan sonraki yıllarda Kılbasan Beldesine sondaj kuyusu açılacak mıdır? Açılacak ise kuyu sayısı ne kadar olacaktır?
3. Kılbasan arazilerinden K.O.P.’da adı geçen Karadağ sulama sahasına girecek arazi var mıdır?Varsa miktarı ne kadardır?
4. Kılbasan’daki mevcut kuyular DSİ Genel Müdürlüğünün periyodik olarak yürüttüğü yatırım programları çerçevesinde açılan kuyular mıdır, yoksa Kılbasan Belediye Başkanı Sayın Ahmet Ertuğrul’un özel talepleri ve çabaları doğrultusunda açılan kuyular mıdır?
	T.C. 
	Enerji ve Tabiî Kaynaklar Bakanlığı	10.11.1998
	Araştırma, Planlama ve Koordinasyon
	Kurulu Başkanlığı
	Sayı : B.15.0.APK.0.23-300-1731/19539
Konu :Yazılı Soru Önergesi.
Türkiye Büyük Millet Meclisi Başkanlığına
İlgi :TBMMBaşkanlığının 8.10.1998 tarih ve A.01.0.GNS.0.10.00.2-15357 sayılı yazısı.
Karaman Milletvekili Sayın Zeki Ünal’ın tarafıma tevcih etmiş olduğu 7/6088-15040 esas no’lu yazılı soru önergesine ilişkin bilgiler hazırlanarak ekte sunulmuştur.
Bilgilerinize arz ederim.
		M. Cumhur Ersümer
		Enerji ve Tabiî Kaynaklar Bakanı
Karaman Milletvekili Sayın Zeki Ünal’ın Yazılı Soru Önergesi ve Cevabı (7/6088-15040)
Karaman Merkeze bağlı Kılbasan Beldesinde yıllardır DSİ tarafından sulama amaçlı sondaj kuyuları açılmaktadır. Ancak bölgede bu kuyuların Kılbasan Belediye Başkanının özel çabaları ile açıldığı propagandası yapılmakta, bir yönü ile teknik çalışmalar siyasî malzeme olarak kullanılmaktadır.
Soru 1, 2, 3, 4 : 
– Kılbasan Beldesinde açılan kuyuların yıllara göre dağılımı nedir?
– 1998’de ve bundan sonraki yıllarda Kılbasan Beldesine sondaj kuyusu açılacak mıdır? Açılacak ise kuyu sayısı ne kadar olacaktır?
– Kılbasan arazilerinden K.O.P.’da adı geçen Karadağ sulama sahasına girecek arazi var mıdır? Varsa miktarı ne kadardır?
– Kılbasan’daki mevcut kuyular DSİ Genel Müdürlüğünün periyodik olarak yürüttüğü yatırım programları çerçevesinde açılan kuyular mıdır, yoksa Kılbasan Belediye Başkanı Sayın Ahmet Ertuğrul’un özel talepleri ve çabaları doğrultusunda açılan kuyular mıdır?
Cevap 1, 2, 3, 4 :
DSİ Genel Müdürlüğünce yapılan inceleme sonucunda Karaman İli Kılbasan Beldesinde 1978 yılında 1 adet araştırma sondaj kuyusu, 1991 yılında 3 adet I. Kısım ve 1996 yılında 3 adet II. Kısım Kılbasan Sulama Kooperatifi işletme sondaj kuyuları olmak üzere toplam 7 adet sondaj kuyusu açıldığı belirlenmiştir.
Bilindiği üzere DSİ Genel Müdürlüğünce sondaj kuyuları, hidrojeolojik etütler amacıyla veya yeraltısuyu işletmesine uygun olan ve Köy Hizmetleri Genel Müdürlüğünce değerlendirilerek DSİ Genel Müdürlüğüne intikal ettirilen sulama kooperatiflerine ait işletme sahalarında, yıllık program ve bütçe olanaklarına göre açılmaktadır. Bunların dışında DSİ Genel Müdürlüğünce sulama amaçlı herhangi bir sondaj kuyusu açılmamaktadır. Kılbasan Sulama Kooperatifinin mevcut sondaj kuyularına ilave olarak yeni bir yeraltısuyu işletmesi talebi olmadığından anılan kooperatif adına açılacak başka sondaj kuyusu bulunmamaktadır. Sulama kooperatifinin ilave yeraltısuyu işletmesi talebi olduğu taktirde, bu husus, yörenin hidrojeolojik durumuna ve mevcut yeraltısuyu işletmesine göre ayrıca incelenebilecektir.
Kılbasan arazilerinin büyük bir bölümü Konya Ovası Projesinde (KOP) adı geçen ve 32 750 ha araziyi sulaması planlanan Karadağ sulaması kapsamındadır.

5. – İstanbul Milletvekili Ercan Karakaş’ın, yurtdışındaki vatandaşların seçimlerde oy kullanmalarını sağlayacak yasal düzenlemeler hakkındaki çalışmalara ilişkin Başbakandan sorusu ve Adalet Bakanı Hasan Denizkurdu’nun yazılı cevabı (7/6109)
Türkiye Büyük Millet Meclisi Başkanlığına
Aşağıda yer alan sorularımın Sayın Başbakan tarafından yazılı olarak yanıtlanmasını arz ederim.
		Ercan Karakaş
		İstanbul
Temmuz 1995’te yapılan Anayasa değişikliği ile yurtdışındaki yurttaşlarımızın Türkiye’deki Genel Seçimlerde bulundukları yerlerden oy kullanmaları hükme bağlanmış ve bu hakkın kullanılması için yasal düzenlemeye gidilmesi gerektiği belirtilmişti. Ancak tüm uyarılarımıza ve 25.12.1996 tarihinde TBMM’ye sunduğumuz yasa teklifine rağmen son üç yılda görev yapan hükümetler konuya gereken önemi vermedikleri için henüz yasal düzenleme gerçekleşmemiştir.
Bu yurtdışındaki yurtdaşlarımıza yapılan büyük bir haksızlıktır.
Yaklaşık yirmi seçmenden biri yurtdışında yaşamaktadır. Onların katılamadığı bir erken genel seçimin sonuçları bu yönüyle de son derece tartışmalı olacaktır.
Sorular :
1. Yurtdışındaki yurtdaşlarımızın Türkiye’deki Genel seçimlerde bulundukları yerden oy kullanabilmeleri hususu bugüne kadar resmen kaç ülkeyle müzakere edilmiştir?
2. Bu ülkeler hangileridir?
3. Görüşmelerde ülkemizi kim yada kimler temsil etmiştir?
4. Yapılan resmî başvurulara ülke bazında verilen yanıtlar nedir?
5. Almanya’nın dışında temsilciliklerimizde yada diğer mahallerde sandık kurulmasına karşı çıkan ve yalnızca mektupla oy kullanmaya izin veririz diyen başka ülke var mıdır?
6. Varsa bunlar hangi ülkelerdir?
7. 1 Ekim’den sonra kanunun TBMM’de öncelikle sonuçlandırılması için gerekeni yapacak mısınız?



	T.C.
	Adalet Bakanlığı	10.11.1998
	Bakan : 1976
Türkiye Büyük Millet Meclisi Başkanlığına
İlgi :a) Kanunlar ve Kararlar Dairesi Başkanlığı ifadeli, 8.10.1998 tarihli ve A.01.0.GNS.0.10.00.02-7/6109-15104/35155 sayılı yazınız.
b) Başbakanlığın Kanunlar ve Kararlar Genel Müdürlüğü ifadeli, 16.10.1998 tarihli ve B02.0.KKG.0.12/106-855-83/5814 sayılı yazısı.
İlgi (a) yazınız ekinde Başbakanlığa gönderilen, Başbakanlığın ilgi (b) yazısı ile Bakanlığıma intikal ettirilen, İstanbul Milletvekili Ercan Karakaş tarafından Sayın Başbakana yöneltilen ve Bakanlığımca cevaplandırılması tensip olunan 7/6109-15104 Esas No’lu yazılı soru önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
		Hasan Denizkurdu
		Adalet Bakanı
Sayın Ercan Karakaş
İstanbul Milletvekili
TBMM
Sayın Başbakana yönelttiğiniz ve tarafımdan cevaplandırılması tensip edilen 7/6109-15104 Esas No’lu soru önergesinin cevabı aşağıda belirtilmiştir.
Soru önergesine konu olan hususlarla ilgili olarak yaptırılan inceleme sonucunda;
Yurtdışında yaşayan vatandaşların bulundukları ülkelerde milletvekili genel seçimlerinde oy kullanabilmelerinin sağlanmasına yönelik olarak, bunların bulunduğu ülke yetkilileri ile görüşmeler yapmak ve seçmen sandıklarının konulacağı dış temsilcilik binalarının fizikî şartlarını yerinde görmek bakımından 25-30 Kasım 1996 tarihleri arasında dönemin Adalet Bakanının başkanlığında ve beraberinde konuyla ilgili Devlet Bakanı, Yüksek Seçim Kurulu Başkanı ve iki üyesinin iştirakiyle Fransa ve Almanya’ya gidildiği, Fransa’da Adalet Bakanı, F. Almanya’da Federal Adalet Bakanı ve Federal İçişleri Bakanı ile bu ülkelerde ikamet eden vatandaşların milletvekili genel seçimlerinde oy kullanabilme olanaklarının görüşüldüğü,
Anlaşılmıştır. 
Diğer yandan seçim kanunlarında yapılacak değişikliklerin siyasî partilerarası uzlaşmaya dayalı olması gerektiğinden, bu konuda Türkiye Büyük Millet Meclisinde grubu bulunan siyasî parti temsilcilerinden oluşan uyum komisyonunca çalışmalar yapıldığı bilinmektedir.
Bilgilerinize arz ederim.
		Hasan Denizkurdu
		Adalet Bakanı
6. – İstanbul Milletvekili Ercan Karakaş’ın, Avrupa İnsan Hakları Mahkemesince Devlet Güvenlik Mahkemeleri hakkında ileri sürülen iddialara ilişkin sorusu ve Adalet Bakanı Hasan Denizkurdu’nun yazılı cevabı (7/6110)
Türkiye Büyük Millet Meclisi Başkanlığına
Aşağıda yer alan sorularımın Adalet Bakanı tarafından yazılı olarak yanıtlanmasını arz ederim.
		Ercan Karakaş
		İstanbul
Bilindiği gibi bir süre önce Avrupa İnsan Hakları Mahkemesi (AİHM) Devlet Güvenlik Mahkemelerinin adil, bağımsız ve tarafsız olmadığını belirterek kaldırılmalarını istedi.
Sorular : 
1. Bakanlığınıza bu istem hangi tarihte ulaştı?
2. O günden bu yana konu bakanlıkça ele alınarak incelendi mi?
3. İncelendiyse varılan karar nedir?
4. Tamamen adlî yargı alanında yetkili olan DGM’lerde emir komuta zincirine bağlı olan askerî hâkim ve savcıların görev yapması, yargı bağımsızlığı ile çelişen bir durum değil midir?
5. Yargı bağımsızlığı ve tabiî hâkim ilkelerinin tam olarak uygulanması için bakanlığınızca herhangi bir hazırlık yapılmakta mıdır?
	T.C.
	Adalet Bakanlığı	10.11.1998
	Bakan : 1974
Türkiye Büyük Millet Meclisi Başkanlığına
İlgi :8.10.1998 tarihli ve Kanunlar ve Kararlar Dairesi Başkanlığı ifadeli, A.01.0.GNS.0.10.00.02-15366 sayılı yazınız.
İlgi yazınız ekinde alınan, İstanbul Milletvekili Ercan Karakaş tarafından Bakanlığıma yöneltilen ve yazılı olarak cevaplandırılması istenilen 7/6110-15105 Esas No’lu soru önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
		Hasan Denizkurdu
		Adalet Bakanı
Sayın Ercan Karakaş
İstanbul Milletvekili
TBMM
Bakanlığıma yöneltilen ve yazılı olarak cevaplandırılması istenilen 7/6110-15105 Esas No’lu soru önergesinin cevabı aşağıda belirtilmiştir.
Avrupa İnsan Hakları Divanı (AİHD), 9 Haziran 1998 tarihinde açıklanan İbrahim İncal’ın başvurusu hakkındaki kararında, Devlet Güvenlik Mahkemesinde askerî hâkimin bulunmasının bu mahkemenin tarafsızlığı ve bağımsızlığından başvuranın endişe duymasına haklı bir neden teşkil ettiğinden bahisle Avrupa İnsan Hakları Sözleşmesinin 6 ncı maddesinin 1 inci paragrafında güvence altına alınan adil yargılanma hakkının unsurlarından olan “herkesin, kanuni, müstakil ve tarafsız bir mahkemede yargılanması” ilkesinin ihlâl edildiği sonucuna varmıştır.
Divan tarafından verilen kararların infazı Bakanlar Komitesince veya bu Komiteye niyabeten Bakan Delegeleri Komitesince yapılmaktadır. Bu Komitelerde hem kararın yerine getirilmesi, hem de ilerde aynı konuda tekrar eden ihlâllerin olmaması için alınması zaruri tedbirler ve bu bağlamda mevzuat değişikliği tartışılıp, ilgili ülkeden infazla ilgili taleplerde bulunulabilmektedir.
Dışişleri Bakanlığının 18.6.1998 gün ve AKGY/1292-9483 sayılı yazısıyla Divanın İbrahim İncal kararının metni ve sonuç kısmının tercümesi ile adı geçen Bakanlığın sözkonusu bu kararın Delegeler Komitesinin 30.6.1998 günlü toplantısında ele alındığı ve ne gibi tedbirlerin alınabileceği konusunda Hükümetimizden bilgi istendiğine ilişkin 16.7.1998 gün ve AKGY/1507-1507 sayılı yazısı Bakanlığıma iletilmiştir.
Bilindiği üzere, 1982 Anayasasının 143 üncü maddesinde, Devletin ülkesi ve milletiyle bölünmez bütünlüğü, hür demokratik düzen ve nitelikleri Anayasada belirtilen Cumhuriyet aleyhine işlenen ve doğrudan doğruya Devletin iç ve dış güvenliğini ilgilendiren suçlara bakmakla görevli Devlet Güvenlik Mahkemelerinin kurulması öngörülmüştür.
Anayasanın 143 üncü ve 2845 sayılı Devlet Güvenlik Mahkemelerinin Kuruluş ve Yargılama Usulü Hakkında Kanunun 3, 4 ve 5 inci maddelerine göre, Devlet Güvenlik Mahkemelerinde, bir başkan iki asıl ve iki yedek üye ile savcı ve yeteri kadar savcı yardımcısı bulunmaktadır. Başkan, bir asıl ve bir yedek üye ile savcı, birinci sınıfa ayrılmış hâkim ve Cumhuriyet savcıları arasından; bir asıl ve bir yedek üye, birinci sınıf askerî hâkimler arasından; savcı yardımcıları ise Cumhuriyet savcıları ve askerî hâkimler arasından özel kanunlarında gösterilen usule göre atanmaktadır.
Devlet Güvenlik Mahkemelerinde askerî hâkimlere yer verilmemesi için Anayasanın bu hükmünün değiştirilmesi gerekmekte olup, bu hususta Anayasanın 175 inci maddesi “Anayasanın değiştirilmesi Türkiye Büyük Millet Meclisi üye tam sayısının en az üçte biri tarafından yazıyla teklif edilebilir” hükmüne amir bulunmaktadır.
Bütün bu hususlar dikkate alınarak Bakanlığımda bu konuda inceleme ve araştırma yapılarak Devlet Güvenlik Mahkemelerinde askerî hâkimlerin görev yapmalarına son verilmesi amacıyla hazırlanan Anayasanın 143 üncü maddesinde değişiklik getiren Kanun Teklifi, yakında parti gruplarının görüşlerine arz edilecektir.
Bilgilerinize arz ederim.
		Hasan Denizkurdu
		Adalet Bakanı
7. – Nevşehir Milletvekili Mehmet Elkatmış’ın, iç borçlara ilişkin Başbakandan sorusu ve Devlet Bakanı Güneş Taner’in yazılı cevabı (7/6119)
Türkiye Büyük Millet Meclisi Başkanlığına
Aşağıdaki sorularımın Başbakan tarafından yazılı olarak cevaplandırılması için gereğini saygıyla arz ederim.
		Mehmet Elkatmış
		Nevşehir
Sorular :
1. 54 üncü Hükümet Döneminde yapılan iç borçlanmaların miktarları, tarihleri, vadeleri ve faiz oranları ne kadardır?
2. 55 inci Hükümet Döneminde yapılan iç borçlanmaların miktarları, tarihleri, vadeleri ve faiz oranları ne kadardır?
	T.C. 
	Başbakanlık	6.11.1998
	Hazine Müsteşarlığı
	Sayı : B.02.1.HM.0.KAF.01.02/54555-10/74248
Konu :Yazılı Soru Önergesi.
Türkiye Büyük Millet Meclisi Başkanlığı
Genel Sekreterliğine
(Kanunlar ve Kararlar Dairesi Başkanlığı)
İlgi :8.10.1998 gün ve Kan. Kar. Md. A.01.0.GNS.0.10.00.02-7/6119-15119/35118 sayılı yazınız.
İlgide kayıtlı yazınız konusu, Nevşehir Milletvekili Mehmet Elkatmış’ın Sayın Başbakanımıza tevcih etmiş olduğu yazılı soru önergesi ile ilgili olarak 54 üncü ve 55 inci Hükümet dönemlerinde bütçe finansmanı amacıyla yapılan nakit bazda iç borçlanmalarla ilgili tablolar ilişikte yeralmaktadır.
Diğer taraftan, 54 üncü Hükümet Döneminde 244 trilyon TL. ve 55 inci Hükümet Döneminde ise 857 trilyon TL. tutarında net nakit dışı borçlanma gerçekleştirilmiş olup, bu borçlanmalar TEFE’ne endeksli senetlerden oluşmaktadır.
Bilgilerine arz ederim.
		Güneş Taner
		Devlet Bakanı












8. – Ordu Milletvekili Mustafa Hasan Öz’ün, Ünye ve Fatsa organize sanayi bölgelerine ve fındık ihracatına ilişkin sorusu ve Bayındırlık ve İskân Bakanı ve Sanayi ve Ticaret Bakanı Vekili Yaşar Topçu’nun yazılı cevabı (7/6233)
Türkiye Büyük Millet Meclisi Başkanlığına
Aşağıdaki sorularımın Sanayi Bakanı Sayın Yalım Erez tarafından yazılı olarak cevaplandırılmasını arz ederim.	7.10.1998
		M. Hasan Öz
		Ordu
Sorular :
1. Ünye organize sanayi bölgesi ile ilgili çalışmalar, hangi aşamadadır?
2. Temel atma aşamasına ne zaman gelinecektir?
3. Fatsa organize sanayi çalışmaları kamulaştırma safhasına getirilmiş midir?
4. 1998 ürünü fındık alımları ne durumdadır?
5. Fındık üreticisinden alımlar ve ödemeler hangi seviyededir?
6. Fındık ihracatımız ve fiyat politikalarımızın son durumu nedir?
	T.C. 
	Sanayi ve Ticaret Bakanlığı	4.11.1998
	Basın ve Halkla İlişkiler Müşavirliği
	Sayı : B.14.0.BHİ.01-466
Konu :Yazılı Soru Önergesi.
Türkiye Büyük Millet Meclisi Başkanlığına
İlgi :19.10.1998 tarih A.01.0.GNS.0.10.00.02-7/6233-15397/35834 sayılı yazınız.
Ordu Milletvekili M. Hasan Öz’ün “Ünye ve Fatsa Organize Sanayi Bölgelerine ve fındık ihracatına” ilişkin olarak tarafımdan cevaplandırılmasını istediği (7/6233) esas nolu yazılı soru önergesiyle ilgili cevabımız ekte takdim edilmiştir.
Bilgilerinizi ve gereğini arz ederim.
		Yalım Erez V.
		Sanayi ve Ticaret Bakanı V.
		Yaşar Topçu
Ordu Milletvekili M. Hasan Öz’ün Yazılı Sorularına İlişkin Cevaplarımız
Cevap 1. Ordu-Ünye OSB projesi, 1998 yılı Yatırım Programında inşaat safhasındaki projeler arasında 10 milyar TL. ödenekle yer almaktadır.
Sözkonusu proje için 15.10.1998 tarihi itibariyle kamulaştırma bedeli olarak 131.3 Milyar TL. kredi kullandırılmıştır. 23.6.1998 tarihinde Etüd Proje ve Mühendislik Hizmetleri ihalesi yapılmıştır. Proje çalışmaları devam etmektedir.
23.7.1998 tarih ve 10110 sayılı yazımızla Devlet Planlama Teşkilâtı Müsteşarlığına gönderilen 1999 yılı Yatırım Programı Teklifimizde inşaat safhasındaki projeler arasında yer alan adı geçen proje için, 233 Milyar TL. ödenek talep edilmiştir.
Cevap 2 : Proje çalışmalarının tamamlanmasını müteakip altyapı inşaatı ihalesi yapılacaktır.
Cevap 3 : Ordu-Fatsa OSB projesi, 1998 yılı Yatırım Programında kamulaştırma safhasındaki projeler arasında yer almaktadır. Sözkonusu proje için 15.10.1998 tarihi itibariyle kamulaştırma bedeli olarak 245.8 Milyar TL. kredi kullandırılmıştır. 18.3.1998 tarih ve 3626 sayılı yazımızla Müteşebbis Teşekküle Etüd Proje ve Mühendislik Hizmetleri ihale yetkisi verilmiştir.
23.7.1998 tarih ve 10110 sayılı yazımızla Devlet Planlama Teşkilâtı Müsteşarlığına gönderilen 1999 yılı Yatırım Programı Teklifimizde inşaat safhasındaki projeler arasında yer alan adı geçen proje için, 233 Milyar TL. ödenek talep edilmiştir.
Cevap 4-5-6 : Fiskobirlik, 22.10.1998 tarihi itibariyle 221 057 ton kabuklu fındık alarak üreticiye 64.2 trilyon ödemede bulunmuştur.
Fındıkta dünya arz talep dengesi arz fazlalığı yönünde oluştuğundan, arz fazlasının fiyatları ve ülkemiz döviz gelirlerini düşürücü etkisinin giderilmesi gerekmektedir. Fındıkta kademeli fiyat uygulamasıyla üreticiye 2,4 Dolar/Kg. civarında ürün bedeli ödenmiş ihraç fiyatları 350 $/Kental seviyelerinden 450 $/Kental seviyelerine, ihraç gelirimizde 1 Milyar Dolara yükseltilebilmiştir. Böylece fındık ihracatından elde edilen döviz girdisi toplam ihracat içinde % 4 oranında bir paya ulaşmıştır. 1998/99 ihraç sezonunda 16.10.1998 tarihine kadar 60 080 ton iç fındık ihraç edilerek 241 milyon Dolar döviz elde edilmiştir. Geçen ihraç sezonunda aynı tarih itibariyle 48 491 ton iç fındık ihraç edilerek 216 milyon dolar döviz girdisi sağlanmıştır.
402 $/Kg. olan 1998 yılı Eylül ayı ortalama fındık ihraç fiyatı önceki yıllarda aynı aydaki 300 $/Kental seviyesindeki ihraç fiyatları dikkate alındığında kayda değer bir artış sağlanmıştır.
Fındık alım fiyatları Ağustos ayında 675 000 TL./Kg. olarak açıklanmış, Eylül’de 690 000 TL./Kg., Ekim ayında da 700 000 TL./Kg. olarak uygulanmaktadır. Ekim ayı fındık fiyatı açıklandığı tarihteki Dolar kuruna göre (276 540 TL.) 2,54 $/Kg.’a tekabül etmektedir. Bu fiyat son beş yıl içinde Dolar bazında en yüksek seviyeye ulaşmaktadır. Bu fiyat politikası ile üreticinin gelir seviyesinde iyileşme sağlanmıştır.
9. – Erzincan Milletvekili Naci Terzi’nin;
– Başbakanlık Takip Kurulunun raporu doğrultusunda bazı hâkim ve savcılar hakkında soruşturma başlatıldığı iddialarına,
Mardin Milletvekili Hüseyin Yıldız’ın;
– Başbakanlık Takip Kurulunun raporu doğrultusunda bazı hâkim ve savcılar hakkında soruşturma başlatıldığı iddialarına,
İlişkin soruları ve Adalet Bakanı Hasan Denizkurdu’nun yazılı cevabı (7/6319, 6320)
Türkiye Büyük Millet Meclisi Başkanlığına
TBMMİçtüzüğünün 96 ıncı maddesi uyarınca aşağıdaki sorularımın Adalet Bakanı tarafından yazılı olarak cevaplandırılmasını arz ederim.
Saygılarımla.
		Naci Terzi
		Erzincan
Sorular :
1. Başbakanlık Takip Kurulunun raporu doğrultusunda, 40 hâkim ve savcı hakkında Bakanlığınızca soruşturma başlatılması, yargı bağımsızlığına aykırı bir uygulama değil midir?
2. Anayasaya göre, kuvvetler ayrılığı esas olduğuna göre, Başbakanlık Takip Kurulu (Yürütme) yargıya nasıl müdahale edebilmektedir?
3. Başbakanlık Takip Kurulu’nun, yargı mensupları hakkında rapor tutması ve bu raporlar doğrultusunda, Bakanlığın soruşturma başlatmasına ilişkin uygulamaya dayanak teşkil eden bir mevzuat var mıdır?
4. Başbakanlık Takip Kurulu ya da Batı Çalışma Grubu raporları üzerine, Adalet Bakanlığının soruşturma başlatma zorunluluğu bulunmakta mıdır?Bakanlık soruşturma başlatmazsa ne olur?
5. Türk ceza sisteminde, Başbakanlık Takip Kurulu raporunda yer alan “kadın eli sıkmama, evlerde haremlik selamlık uygulamasında bulunma v.b.” isnatlar, suç teşkil etmekte midir? Böyle bir suç varsa, bunun cezası nedir? Böyle bir suç yoksa, Başbakanlık Takip Kurulu neye göre, bu tür isnatlarda bulunmakta, Adalet Bakanlığı da suç olmayan isnatlar üzerine nasıl soruşturma başlatabilmektedir?
6. 40 hâkim ve savcı hakkındaki isnatlar suç teşkil etmekte ise, neden Adalet Bakanlığı kendiliğinden hareket etmemekte, BTK ya da BÇG gibi tartışmalı oluşumların raporlarına gereksinim duymaktadır?Yoksa BTKya da BÇG bakanlığın üzerinde bir oluşum mudur?
Türkiye Büyük Millet Meclisi Başkanlığına
Aşağıdaki sorularımın Adalet Bakanı Sayın Hasan Denizkurdu tarafından yazılı olarak cevaplandırılmasına delalet etmenizi saygılarımla arz ederim.
		Hüseyin Yıldız
		Mardin
Sorular :
1. Başbakanlık Uygulamayı Takip ve Koordinasyon Kurulunun adlî ve idarî yargıda görev yapan 40 hâkim ve savcı hakkında bu kişilerin tarikat üyesi oldukları, kadın eli sıkmadıkları vb. gerekçelerle bir rapor hazırlayarak Bakanlığınıza ilettiği; bu gelişme üzerine Bakanlığınızın bu kişilerin görev yaptığı illere müfettiş göndererek soruşturma başlattığı yolunda basına intikal eden haberlerin gerçeklik payı nedir?
2. Bu iddiaların gerçek olması halinde sözkonusu hâkim ve savcılar hakkında meslekten ihraç veya disiplin cezası taleplerinin Hâkimler ve Savcılar Yüksek Kuruluna götürüleceği doğru mudur?
3. Mevzuatımız içerisinde hâkim ve savcıların kadın eli sıkıp sıkmayacakları, evlerinde nasıl oturacakları, kimleri ziyaret edebilecekleri vb. gibi özel hayatlarına ilişkin düzenlemeler var mı?
4. Eğer yoksa kanunlarımıza göre suç teşkil etmeyen ve herbiri özel hayata ilişkin bu davranışlar neden soruşturma konusu yapılıyor? Böyle bir uygulamanın Bakanlığınız bünyesinde ikiliğe yol açarak huzuru bozabileceğini düşündünüz mü?
5. Kamuoyunun gündeminde yargı bağımsızlığı ve bunun üzerine düşen gölgeler, hukukun siyasallaşması tartışılırken; Sayın Yargıtay Başkanı bile “yargının bağımsız olmadığını” ifade ederken bir kaç hâkim ve savcı kadın eli sıkmıyor diye bunlar hakkında soruşturma başlatılmasını, yasalara aykırılık yanında temel hak ve özgürlükler ve inanca saygı ilkeleri açısından doğru buluyor musunuz?
	T.C.
	Adalet Bakanlığı	10.11.1998
	Bakan : 1970
Türkiye Büyük Millet Meclisi Başkanlığına
İlgi :26.10.1998 tarihli ve Kanunlar ve Kararlar Dairesi Başkanlığı ifadeli, A.01.0.GNS.0.10.00.02-15760 sayılı yazınız.
İlgi yazınız ekinde alınan, Bakanlığıma yöneltilen ve yazılı olarak cevaplandırılması istenilen Erzincan Milletvekili Naci Terzi’nin 7/6319 Esas No’lu; Mardin Milletvekili Hüseyin Yıldız’ın 7/6320 Esas No’lu soru önergesine verilen cevap örnekleri ikişer nüsha halinde ilişikte sunulmuştur.
Bilgilerinize arz ederim.
		Hasan Denizkurdu
		Adalet Bakanı
Sayın Naci Terzi
Erzincan Milletvekili
TBMM
Bakanlığıma yönelttiğiniz ve yazılı olarak cevaplandırılmasını istediğiniz 7/6319 Esas No’lu soru önergesinin cevabı aşağıda belirtilmiştir.
Soru önergesine konu olan bir kısım hâkim ve savcı hakkında 2802 sayılı Hâkimler ve Savcılar Kanunu uyarınca başlatılan ihzari soruşturma devam etmektedir.
Bilgilerinize arz ederim.
		Hasan Denizkurdu
		Adalet Bakanı
Sayın Hüseyin Yıldız
Mardin Milletvekili
TBMM
Bakanlığıma yönelttiğiniz ve yazılı olarak cevaplandırılmasını istediğiniz 7/6320 Esas No’lu soru önergesinin cevabı aşağıda belirtilmiştir.
Soru önergesine konu olan bir kısım hâkim ve savcı hakkında 2802 sayılı Hâkimler ve Savcılar Kanunu uyarınca başlatılan ihzari soruşturma devam etmektedir.
Bilgilerinize arz ederim.
		Hasan Denizkurdu
		Adalet Bakanı


























ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












