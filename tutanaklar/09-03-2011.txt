






DÖNEM: 23






DÖNEM:
23 CİLT:
95 YASAMA
YILI: 5




TÜRKİYE BÜYÜK
MİLLET MECLİSİ
TUTANAK DERGİSİ

75’inci Birleşim
9 Mart 2011 Çarşamba

(Bu Tutanak Dergisi’nde yer alan ve kâtip üyeler tarafından
okunmuş bulunan her tür belge ile konuşmacılar tarafından ifade edilmiş ve
tırnak içinde belirtilmiş alıntı sözler aslına uygun olarak yazılmıştır.)

İ Ç İ N D
E K İ L E R


I. - GEÇEN TUTANAK ÖZETİ

II. - GELEN KÂĞITLAR
III. - GÜNDEM DIŞI KONUŞMALAR
A) MİLLETVEKİLLERİNİN GÜNDEM DIŞI
KONUŞMALARI
1.- Kars
Milletvekili Zeki Karabayır’ın, Kars iline yapılan hizmetlere ilişkin gündem
dışı konuşması
2.-
Artvin Milletvekili Metin Arifağaoğlu’nun, Artvin ilinin kurtuluşunun 90’ıncı
yıl dönümüne ilişkin gündem dışı konuşması
3.-
Kahramanmaraş Milletvekili Mehmet Akif Paksoy’un, İstiklal Marşı’nın Türkiye
Büyük Millet Meclisinde kabul edilişinin 90’ıncı yıl dönümüne ilişkin gündem
dışı konuşması

IV.- AÇIKLAMALAR
1.-
Artvin Milletvekili Ertekin Çolak’ın, Artvin ilinin kurtuluşunun 90’ıncı yıl
dönümüne ilişkin açıklaması
2.-
Şırnak Milletvekili Hasip Kaplan’ın, Avrupa Parlamentosunda Türkiye İlerleme
Raporu’yla ilgili oylama yapılacağına ve bu raporun son yılların en sert
eleştirilerini içerdiğine ilişkin açıklaması
3.-
Mersin Milletvekili Mehmet Şandır’ın, Artvin ilinin kurtuluşunun 90’ıncı yılını
MHP Grubu olarak kutladıklarına ilişkin açıklaması
4.- İzmir
Milletvekili K. Kemal Anadol’un, yağan kar nedeniyle Ankara’da belediye
hizmetlerinin iflas ettiğine ilişkin açıklaması

V.- BAŞKANLIĞIN GENEL KURULA SUNUŞLARI
A) Meclis
Araştırması Önergeleri
1.-
Denizli Milletvekili Ali Rıza Ertemür ve 23 milletvekilinin, kamudaki taşeron
şirket uygulamasının ve bu şirketlerde çalışan işçilerin sorunlarının
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/1062)
2.-
Adıyaman Milletvekili Şevket Köse ve 32 milletvekilinin, konut işçilerinin
sorunlarının araştırılarak alınması gereken önlemlerin belirlenmesi amacıyla
Meclis araştırması açılmasına ilişkin önergesi (10/1063)
3.-
Afyonkarahisar Milletvekili Abdülkadir Akcan ve 22 milletvekilinin, Et ve Balık
Kurumunun işleyişindeki ve et ithalindeki sorunların araştırılarak alınması
gereken önlemlerin belirlenmesi amacıyla Meclis araştırması açılmasına ilişkin
önergesi (10/1064)
4.-
Edirne Milletvekili Cemaleddin Uslu ve 19 milletvekilinin, iş kazalarının
nedenlerinin araştırılarak alınması gereken önlemlerin belirlenmesi amacıyla
Meclis araştırması açılmasına ilişkin önergesi (10/1065)

B) Tezkereler
1.-
Türkiye Büyük Millet Meclisinin 23’üncü seçim dönemi bitmeden seçimlerin
yenilenmesine dair kararı çerçevesinde; Adalet Bakanlığına Ahmet Kahraman,
İçişleri Bakanlığına Osman Güneş ve Ulaştırma Bakanlığına Mehmet Habib
Soluk’un, Anayasa’nın 114’üncü maddesi gereğince, Başbakan tarafından atanmış
olduklarına ilişkin Cumhurbaşkanlığı tezkeresi (3/1427) 

VI.- ANT İÇME
1.-
Anayasa’nın 114’üncü maddesine göre atanmış bulunan İçişleri Bakanı Osman Güneş
ve Ulaştırma Bakanı Mehmet Habib Soluk’un ant içmesi
VII.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER
A) Kanun Tasarı
ve Teklifleri
1.-
Sözleşmeli Erbaş ve Er Kanunu Tasarısı ile Türk Silahlı Kuvvetleri Personel
Kanununda Değişiklik Yapılmasına Dair Kanun Tasarısı ve Millî Savunma Komisyonu
Raporu (1/997, 1/1003) (S. Sayısı: 633) 
2.-
Taşınır Donanım Üzerindeki Uluslararası Teminatlar Hakkında Sözleşme ve Bu
Sözleşmeye İlişkin Hava Aracı Donanımına Özgü Konulara Dair Protokolün
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/904) (S. Sayısı: 622)
3.-
Türkiye Cumhuriyeti Hükûmeti ve Kuveyt Devleti Hükûmeti Arasında Sürdürülebilir
Kalkınma İçin Doğal Kaynakların ve Çevrenin Korunması Alanında İşbirliği
Mutabakat Zaptının Onaylanmasının Uygun Bulunduğuna Dair Kanun Tasarısı ile
Çevre ve Dışişleri Komisyonları Raporları (1/927) (S. Sayısı: 652)
4.-
Uluslararası Kuzey-Güney Ulaştırma Koridoru Hükûmetlerarası Anlaşmasına
Katılmamızın Uygun Bulunduğuna Dair Kanun Tasarısı ve Dışişleri Komisyonu
Raporu (1/683) (S. Sayısı: 667)
5.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Tarım Alanında Ekonomik, Bilimsel ve Teknik İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/856) (S. Sayısı: 624)
6.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Müteahhitlik ve Teknik Müşavirlik Hizmetleri Alanlarında İşbirliğine İlişkin
Mutabakat Zaptının Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu (1/870) (S. Sayısı: 625)
7.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Sınır Kapılarının Ortak Kullanımına İlişkin Mutabakat Zaptının Onaylanmasının
Uygun Bulunduğuna Dair Kanun Tasarısı ile Dışişleri Komisyonu Raporu (1/863)
(S. Sayısı: 626)
8.-
Türkiye Cumhuriyeti Hükûmeti İçişleri Bakanlığı ile Suriye Arap Cumhuriyeti
Hükûmeti İçişleri Bakanlığı Arasında Güvenlik İşbirliği Anlaşmasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/823) (S. Sayısı: 627)
9.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Çevre Koruma Alanında İşbirliği Anlaşmasının Onaylanmasının Uygun Bulunduğuna
Dair Kanun Tasarısı ile Çevre ve Dışişleri Komisyonları Raporları (1/855) (S.
Sayısı: 628)
10.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Hayvan Sağlığı Alanında İşbirliği Mutabakat Muhtırasının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/858) (S.
Sayısı: 629)
11.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Bitki Koruma ve Karantina Alanında İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/859) (S. Sayısı: 630)
12.- Türkiye
Cumhuriyeti Hükûmeti İçişleri Bakanlığı ile Suriye Arap Cumhuriyeti Hükûmeti
İçişleri Bakanlığı Arasında Polis Teşkilatlarınca Yürütülen Güvenlik
Hizmetlerinde Etkinliğin Yükseltilmesine Yönelik Projeli Çalışmalarda İşbirliği
Protokolünün Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/930) (S. Sayısı: 632)
13.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Turizm Alanında İşbirliği Mutabakat Zaptının Onaylanmasının Uygun Bulunduğuna
Dair Kanun Tasarısı ve Dışişleri Komisyonu Raporu (1/817) (S. Sayısı: 634)
14.-
Türkiye Cumhuriyeti Ulaştırma Bakanlığı ve Suriye Arap Cumhuriyeti Ulaştırma
Bakanlığı Arasında Denizcilik İşbirliği Alanında Mutabakat Zaptının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/857) (S. Sayısı: 635)
15.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında Su
Kaynaklarının Verimli Kullanımı ve Kuraklıkla Mücadele Alanında Mutabakat
Zaptının Onaylanmasının Uygun Bulunduğuna Dair Kanun Tasarısı ve Çevre ile
Dışişleri Komisyonları Raporları (1/860 ) (S. Sayısı: 636)
16.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında Su
Kalitesinin İyileştirilmesi Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ve Çevre ile Dışişleri Komisyonları Raporları
(1/861) (S. Sayısı: 637)
17.-
Türkiye Cumhuriyeti ile Suriye Arap Cumhuriyeti Arasında Bilgi ve İletişim
Teknolojileri Alanında Mutabakat Zaptının Onaylanmasının Uygun Bulunduğuna Dair
Kanun Tasarısı ile Dışişleri Komisyonu Raporu (1/864) (S. Sayısı: 638)
18.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Gençlik ve Spor Alanlarında İşbirliği Protokolünün Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/867) (S.
Sayısı: 639)
19.-
Türkiye Cumhuriyeti İçişleri Bakanlığı ile Suriye Arap Cumhuriyeti Yerel
Yönetim Bakanlığı Arasında Yerel Yönetim Alanında İşbirliği Anlaşmasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/914) (S. Sayısı: 640)
20.-
Türkiye Cumhuriyeti Ulaştırma Bakanlığı ve Suriye Arap Cumhuriyeti Ulaştırma
Bakanlığı Arasında Demiryolu Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/922) (S.
Sayısı: 641)
21.-
Türkiye Cumhuriyeti İçişleri Bakanlığı ile Suriye Arap Cumhuriyeti İçişleri
Bakanlığı Arasında Nüfus İşlemleri Alanında İşbirliği Protokolünün
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/932) (S. Sayısı: 642)
22.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında Asi
Nehri Üzerinde "Dostluk Barajı" Adı Altında Ortak Baraj İnşa Edilmesi
İçin Mutabakat Zaptının Onaylanmasının Uygun Bulunduğuna Dair Kanun Tasarısı ve
Çevre ile Dışişleri Komisyonları Raporları (1/946) (S. Sayısı: 643)
23.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Dicle Nehrinden Su Çekilmesi İçin Suriye Topraklarında Pompa İstasyonu
Kurulması Konusundaki Mutabakat Zaptının Onaylanmasının Uygun Bulunduğuna Dair
Kanun Tasarısı ve Çevre ile Dışişleri Komisyonları Raporları (1/956) (S.
Sayısı: 644)
24.-
Türkiye Cumhuriyeti Hükûmeti ile Rusya Federasyonu Hükûmeti Arasında Geri Kabul
Anlaşmasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu (1/1007) (S. Sayısı: 649)
25.-
Samsun Limanı (Türkiye Cumhuriyeti) ve Kavkaz Limanı (Rusya Federasyonu)
Üzerinden Demiryolu Feribotu ile Uluslararası Karma Taşımacılığın Organize
Edilmesi Hakkında Türkiye Cumhuriyeti Hükûmeti ve Rusya Federasyonu Hükûmeti
Arasında Anlaşmanın Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu (1/941) (S. Sayısı: 651)
26.-
Türkiye Cumhuriyeti Hükûmeti ile Rusya Federasyonu Hükûmeti Arasında Bitki
Karantinası Alanında İşbirliği Anlaşmasının Onaylanmasının Uygun Bulunduğuna
Dair Kanun Tasarısı ve Dışişleri Komisyonu Raporu (1/910) (S. Sayısı: 660)
27.-
Türkiye Cumhuriyeti Hükûmeti ile Rusya Federasyonu Hükûmeti Arasında Petrol
Alanında İşbirliği Protokolünün Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/793) (S. Sayısı: 668)
28.-
Türkiye Cumhuriyeti İçişleri Bakanlığı ile Rusya Federasyonu İçişleri Bakanlığı
Arasında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/943) (S. Sayısı: 669)
29.-
Türkiye Cumhuriyeti İçişleri Bakanlığı ile Rusya Federasyonu Uyuşturucu Trafiği
Kontrolü Federal Servisi Arasında Uyuşturucu, Psikotrop ve Ara Kimyasal
Maddelerin Kaçakçılığı ile Mücadelede İşbirliği Hususunda Mutabakat Zaptının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/945) (S. Sayısı: 670)
30.-
Türkiye Cumhuriyeti ile Azerbaycan Cumhuriyeti Arasında Stratejik Ortaklık ve
Karşılıklı Yardım Anlaşmasının Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/979) (S. Sayısı: 645)
31.-
Türkiye Cumhuriyeti Hükûmeti ile Yeni Zelanda Hükûmeti Arasında Gelir Üzerinden
Alınan Vergilerde Çifte Vergilendirmeyi Önleme ve Vergi Kaçakçılığına Engel
Olma Anlaşması ve Eki Protokolün Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/921) (S. Sayısı: 650)
32.-
Türkiye Cumhuriyeti Tarım ve Köyişleri Bakanlığı ile Irak Cumhuriyeti Tarım
Bakanlığı Arasında Bitki Koruma ve Karantina Alanında İşbirliği Mutabakat
Muhtırasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu (1/950) (S. Sayısı: 656)
33.-
Türkiye Cumhuriyeti Tarım ve Köyişleri Bakanlığı ile Irak Cumhuriyeti Tarım
Bakanlığı Arasında Tarım Alanında Ekonomik, Bilimsel ve Teknik İşbirliği
Mutabakat Muhtırasının Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu (1/894) (S. Sayısı: 657)
34.-
Türkiye Cumhuriyeti Tarım ve Köyişleri Bakanlığı ile Irak Cumhuriyeti Tarım
Bakanlığı Arasında Hayvan Sağlığı Alanında İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/885) (S. Sayısı: 658)
35.-
Türkiye Cumhuriyeti Hükûmeti ve Suriye Arap Cumhuriyeti Hükûmeti Arasında
Meteoroloji Alanında Mutabakat Zaptının Onaylanmasının Uygun Bulunduğuna Dair
Kanun Tasarısı ile Dışişleri Komisyonu Raporu (1/862) (S. Sayısı: 659)
36.-
Türkiye Cumhuriyeti Devlet Bakanlığı ile Suriye Arap Cumhuriyeti Enformasyon
Bakanlığı Arasında Basın Yayın Alanlarında İşbirliği Protokolün Onaylanmasının
Uygun Bulunduğuna Dair Kanun Tasarısı ile Dışişleri Komisyonu Raporu (1/954)
(S. Sayısı: 661)
37.-
Türkiye Cumhuriyeti Hükûmeti ve Sırbistan Cumhuriyeti Hükûmeti Arasında Teknik
ve Mali İşbirliği Anlaşmasının Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/908) (S. Sayısı: 662)
38.-
Türkiye Cumhuriyeti Hükûmeti ile Karadağ Hükûmeti Arasında TİKA Program
Koordinasyon Ofisinin Faaliyetlerine İlişkin Anlaşmanın Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/969) (S.
Sayısı: 665)
VIII.- OYLAMALAR
1.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Çevre Koruma
Alanında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ile Çevre ve Dışişleri Komisyonları Raporları (1/855) (S. Sayısı: 628)
2.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Hayvan Sağlığı Alanında İşbirliği Mutabakat Muhtırasının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/858) (S.
Sayısı: 629)
3.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Bitki Koruma ve Karantina Alanında İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/859) (S. Sayısı: 630)
4.-
Türkiye Cumhuriyeti Hükûmeti İçişleri Bakanlığı ile Suriye Arap Cumhuriyeti
Hükûmeti İçişleri Bakanlığı Arasında Polis Teşkilatlarınca Yürütülen Güvenlik
Hizmetlerinde Etkinliğin Yükseltilmesine Yönelik Projeli Çalışmalarda İşbirliği
Protokolünün Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/930) (S. Sayısı: 632)
5.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Turizm Alanında İşbirliği Mutabakat Zaptının Onaylanmasının Uygun Bulunduğuna
Dair Kanun Tasarısı ve Dışişleri Komisyonu Raporu (1/817) (S. Sayısı: 634)
6.-
Türkiye Cumhuriyeti Ulaştırma Bakanlığı ve Suriye Arap Cumhuriyeti Ulaştırma
Bakanlığı Arasında Denizcilik İşbirliği Alanında Mutabakat Zaptının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/857) (S. Sayısı: 635)
7.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında Su
Kaynaklarının Verimli Kullanımı ve Kuraklıkla Mücadele Alanında Mutabakat
Zaptının Onaylanmasının Uygun Bulunduğuna Dair Kanun Tasarısı ve Çevre ile
Dışişleri Komisyonları Raporları (1/860 ) (S. Sayısı: 636)
8.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında Su
Kalitesinin İyileştirilmesi Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ve Çevre ile Dışişleri Komisyonları Raporları
(1/861) (S. Sayısı: 637)
9.-
Türkiye Cumhuriyeti ile Suriye Arap Cumhuriyeti Arasında Bilgi ve İletişim
Teknolojileri Alanında Mutabakat Zaptının Onaylanmasının Uygun Bulunduğuna Dair
Kanun Tasarısı ile Dışişleri Komisyonu Raporu (1/864) (S. Sayısı: 638)
10.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Gençlik ve Spor Alanlarında İşbirliği Protokolünün Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/867) (S.
Sayısı: 639)
11.-
Türkiye Cumhuriyeti İçişleri Bakanlığı ile Suriye Arap Cumhuriyeti Yerel
Yönetim Bakanlığı Arasında Yerel Yönetim Alanında İşbirliği Anlaşmasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/914) (S. Sayısı: 640)
12.-
Türkiye Cumhuriyeti Ulaştırma Bakanlığı ve Suriye Arap Cumhuriyeti Ulaştırma
Bakanlığı Arasında Demiryolu Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/922) (S.
Sayısı: 641)
13.-
Türkiye Cumhuriyeti İçişleri Bakanlığı ile Suriye Arap Cumhuriyeti İçişleri
Bakanlığı Arasında Nüfus İşlemleri Alanında İşbirliği Protokolünün
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/932) (S. Sayısı: 642)
14.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında Asi
Nehri Üzerinde "Dostluk Barajı" Adı Altında Ortak Baraj İnşa Edilmesi
İçin Mutabakat Zaptının Onaylanmasının Uygun Bulunduğuna Dair Kanun Tasarısı ve
Çevre ile Dışişleri Komisyonları Raporları (1/946) (S. Sayısı: 643)
15.-
Türkiye Cumhuriyeti Hükûmeti ile Suriye Arap Cumhuriyeti Hükûmeti Arasında
Dicle Nehrinden Su Çekilmesi İçin Suriye Topraklarında Pompa İstasyonu
Kurulması Konusundaki Mutabakat Zaptının Onaylanmasının Uygun Bulunduğuna Dair
Kanun Tasarısı ve Çevre ile Dışişleri Komisyonları Raporları (1/956) (S.
Sayısı: 644)
16.-
Türkiye Cumhuriyeti Hükûmeti ile Rusya Federasyonu Hükûmeti Arasında Geri Kabul
Anlaşmasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu (1/1007) (S. Sayısı: 649)
17.-
Türkiye Cumhuriyeti Hükûmeti ve Suriye Arap Cumhuriyeti Hükûmeti Arasında
Meteoroloji Alanında Mutabakat Zaptının Onaylanmasının Uygun Bulunduğuna Dair
Kanun Tasarısı ile Dışişleri Komisyonu Raporu (1/862) (S. Sayısı: 659)
18.-
Türkiye Cumhuriyeti Devlet Bakanlığı ile Suriye Arap Cumhuriyeti Enformasyon
Bakanlığı Arasında Basın Yayın Alanlarında İşbirliği Protokolünün
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/954) (S. Sayısı: 661)




I.- GEÇEN TUTANAK
ÖZETİ
TBMM Genel Kurulu
saat 15.00’te açılarak yedi oturum yaptı.

Oturum Başkanı
TBMM Başkan Vekili Sadık Yakut, 8 Mart Dünya Kadınlar Günü münasebetiyle bir
konuşma yaptı.
İzmir
Milletvekili Canan Arıtman, 
Malatya
Milletvekili Öznur Çalık,
8 Mart Dünya
Kadınlar Günü’ne;
İzmir
Milletvekili Kamil Erdal Sipahi, İzmir ilinin EXPO 2020 adaylığına ve Dünya
Kadınlar Günü’nü kutladığına;
İlişkin gündem
dışı birer konuşma yaptılar.

İzmir
Milletvekili Canan Arıtman, Malatya Milletvekili Öznur Çalık’ın şahsına,
Kayseri
Milletvekili Mustafa Elitaş, İzmir Milletvekili Canan Arıtman’ın AK PARTİ
Grubuna,
İzmir
Milletvekili K. Kemal Anadol, Kayseri Milletvekili Mustafa Elitaş’ın CHP
Grubuna,
Sataşması
nedeniyle birer konuşma yaptılar.

Eskişehir
Milletvekili Beytullah Asil, 
Adana
Milletvekili Fatoş Gürkan,
Isparta
Milletvekili S. Nevzat Korkmaz,
İzmir
Milletvekili Oktay Vural,
Batman
Milletvekili Bengi Yıldız, 
Konya Milletvekili
Orhan Erdem, 
Konya
Milletvekili Mustafa Kabakcı,
Muş Milletvekili
Sırrı Sakık,
Malatya
Milletvekili Ömer Faruk Öz,
Kütahya
Milletvekili Soner Aksoy, 
8 Mart Dünya
Kadınlar Günü’ne;
Gümüşhane
Milletvekili Kemalettin Aydın, Kadın-Erkek Fırsat Eşitliği Komisyonunun ihtisas
komisyonu olarak kurulmuş olmasına;
İlişkin birer
açıklamada bulundular. 

Romanya Senatosu
Dış Politika Komisyonunun vaki davetine istinaden, Romanya’ya resmî bir ziyaret
gerçekleştirecek TBMM heyetini oluşturmak üzere gruplarınca isimleri bildirilen
milletvekillerine ilişkin Başkanlık tezkeresi Genel Kurulun bilgisine sunuldu.

Şırnak
Milletvekili Hasip Kaplan ve 19 milletvekilinin, İstanbul ili Beyoğlu ilçesi
yeni imar planı nedeniyle yaşanan sorunların (10/1058),
Kırklareli Milletvekili
Turgut Dibek ve 23 milletvekilinin, nişasta bazlı şeker ile ilgili iddiaların
ve nişasta bazlı şeker üretiminin etkilerinin (10/1059), 
Kırklareli
Milletvekili Turgut Dibek ve 23 milletvekilinin, kadınların eğitimi, istihdamı
ve temsili ile ilgili sorunların (10/1060),
Denizli
Milletvekili Ali Rıza Ertemür ve 24 milletvekilinin, kamu yönetimindeki
kadrolaşma iddialarının ve personel alım ve atamalarında yaşanan sorunların
(10/1061), 
Araştırılarak
alınması gereken önlemlerin belirlenmesi amacıyla bir Meclis araştırması
açılmasına ilişkin önergeleri Genel Kurulun bilgisine sunuldu; önergelerin
gündemdeki yerlerini alacağı ve ön görüşmelerinin, sırası geldiğinde yapılacağı
açıklandı.

Bastırılarak
dağıtılan ve gelen kâğıtlar listesinde yayımlanan 668, 669, 670, 650, 656, 657,
658, 659, 661, 662, 665 ve 666 sıra sayılı kanun tasarılarının kırk sekiz saat
geçmeden gündemin “Kanun Tasarı ve Teklifleri ile Komisyonlardan Gelen Diğer
İşler” kısmının 28, 29, 30, 32, 33, 34, 35, 36, 37, 38, 39 ve 40’ıncı sıralarına,
652, 667, 649, 651, 660 ve 604 sıra sayılı kanun tasarılarının ise bu kısmın 4,
5, 25, 26, 27 ve 41’inci sırasına alınmasına ve diğer işlerin sırasının buna
göre teselsül ettirilmesine; 
Genel Kurulun 8
ve 9 Mart 2011 Salı ve Çarşamba günlerindeki birleşimlerinde sözlü soruların ve
diğer denetim konularının görüşülmeyerek, bu birleşimlerde gündemin “Kanun
Tasarı ve Teklifleri ile Komisyonlardan Gelen Diğer İşler” kısmında yer alan
işlerin görüşülmesine; 8 Mart 2011 Salı günkü birleşiminde saat 20.00’ye kadar;
9 ve 10 Mart 2011 Çarşamba ve Perşembe günkü birleşimlerinde ise 14.00-20.00
saatleri arasında çalışmasına; 
İlişkin Danışma
Kurulu önerisi kabul edildi. 

Şırnak
Milletvekili Hasip Kaplan’ın; Türk Ceza Kanunun Özel Hayata ve Hayatın Gizli
Alanına Karşı Suçlar Kanununda Yer Alan Maddelerde Değişiklik Yapılmasına Dair
Kanun Teklifi’nin (2/386) İç Tüzük’ün 37’nci maddesine göre doğrudan gündeme
alınmasına ilişkin önergesi yapılan görüşmelerden sonra kabul edilmedi. 

Gündemin “Kanun
Tasarı ve Teklifleri ile Komisyonlardan Gelen Diğer İşler” kısmının:
1’inci sırasında
bulunan ve görüşmelerine devam olunan, İç Tüzük’ün 91’inci maddesi kapsamında
değerlendirilerek temel kanun olarak bölümler hâlinde görüşülmesi kabul edilen,
Sulama Birlikleri Kanunu Tasarısı ve Çevre ile Tarım, Orman ve Köyişleri
Komisyonları Raporları (1/873) (S. Sayısı: 621) görüşmeleri tamamlanarak
yapılan oylamadan sonra kabul edildi ve kanunlaştı.

2’nci sırasında
bulunan ve İç Tüzük’ün 91’inci maddesi kapsamında değerlendirilerek temel kanun
olarak bölümler hâlinde görüşülmesi kabul edilen, Sözleşmeli Erbaş ve Er Kanunu
Tasarısı ile Türk Silahlı Kuvvetleri Personel Kanununda Değişiklik Yapılmasına
Dair Kanun Tasarısı ve Millî Savunma Komisyonu Raporu’nun (1/997, 1/1003) (S.
Sayısı: 633) tümü üzerinde bir süre görüşüldü, verilen aradan sonra;
3’üncü sırasında
bulunan, Taşınır Donanım Üzerindeki Uluslararası Teminatlar Hakkında Sözleşme
ve Bu Sözleşmeye İlişkin Hava Aracı Donanımına Özgü Konulara Dair Protokolün
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/904) (S. Sayısı: 622),
4’üncü sırasına
alınan, Türkiye Cumhuriyeti Hükümeti ve Kuveyt Devleti Hükümeti Arasında
Sürdürülebilir Kalkınma İçin Doğal Kaynakların ve Çevrenin Korunması Alanında İşbirliği
Mutabakat Zaptının Onaylanmasının Uygun Bulunduğuna Dair Kanun Tasarısı ile
Çevre ve Dışişleri Komisyonları Raporları (1/927) (S. Sayısı: 652),
Komisyon
yetkilileri Genel Kurulda hazır bulunmadığından ertelendi. 

9 Mart 2011
Çarşamba günü, alınan karar gereğince saat 14.00’te toplanmak üzere birleşime
19.13’te son verildi.




 Sadık YAKUT




 Başkan
  Vekili




 Harun
  TÜFEKCİ  Yaşar
  TÜZÜN




 Konya Bilecik




 Kâtip Üye Kâtip
  Üye 





 No.: 100
II.- GELEN KÂĞITLAR
9 Mart 2011 Çarşamba
Raporlar
1.- Türkiye Cumhuriyeti
Hükümeti ile Avustralya Hükümeti Arasında Gelir Üzerinden Alınan Vergilerde
Çifte Vergilendirmeyi Önleme ve Vergi Kaçakçılığına Engel Olma Anlaşması ve
Anlaşmaya İlişkin Protokolün Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/959) (S. Sayısı: 655) (Dağıtma
tarihi: 9.3.2011) (GÜNDEME)
2.- Türkiye
Cumhuriyeti Çevre ve Orman Bakanı ile Avusturya Cumhuriyeti Federal, Tarım,
Ormancılık, Çevre ve Su Yönetimi Bakanı Arasında Çevre ve Ormancılık Alanında
İşbirliği Mutabakat Muhtırasının Onaylanmasının Uygun Bulunduğuna Dair Kanun
Tasarısı ile Çevre ve Dışişleri Komisyonları Raporları (1/826) (S.Sayısı: 679)
(Dağıtma tarihi: 9.3.2011) (GÜNDEME)
3.- Türkiye
Cumhuriyeti ile Libya Arap Halk Sosyalist Büyük Cemahiriyesi Arasında
Yatırımların Karşılıklı Teşviki ve Korunması Anlaşmasının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/872)
(S.Sayısı: 681) (Dağıtma tarihi: 9.3.2011) (GÜNDEME)
Süresi İçinde Cevaplanmayan Yazılı Soru Önergeleri
1.- Denizli
Milletvekili Ali Rıza Ertemür’ün, kapanan fabrikalara ilişkin Başbakandan
yazılı soru önergesi (7/17476)
2.- Burdur
Milletvekili Ramazan Kerim Özkan’ın, Burdur-Yeşilova Devlet Hastanesine ve
doktor ihtiyacına ilişkin Sağlık Bakanından yazılı soru önergesi (7/17502)
3.- İzmir
Milletvekili Bülent Baratalı’nın, 2002-2010 yılları arasında açılan kamu, özel
ve vakıf hastaneleri ile sağlık harcamalarına ilişkin Sağlık Bakanından yazılı
soru önergesi (7/17503)
4.- İzmir
Milletvekili Bülent Baratalı’nın, 6. Türkiye Ticaret ve Sanayi Şûrasına ilişkin
Başbakandan yazılı soru önergesi (7/17545)
5.- Ardahan
Milletvekili Ensar Öğüt’ün, diyabetle mücadeleye ve bazı branşlardaki doktor
ihtiyacına ilişkin Sağlık Bakanından yazılı soru önergesi (7/17578)
6.- İstanbul
Milletvekili Sebahat Tuncel’in, özel hastanelerde SGK’lılara uygulanan muayene
ücreti tarifesine ilişkin Sağlık Bakanından yazılı soru önergesi (7/17579)
7.- Batman
Milletvekili Ayla Akat Ata’nın, Batman Bölge Devlet Hastanesi eski başhekiminin
iddialarına ilişkin Başbakandan yazılı soru önergesi (7/17590)
Meclis Araştırması Önergeleri
1.- Denizli
Milletvekili Ali Rıza Ertemür ve 23 Milletvekilinin, kamudaki taşeron şirket
uygulamasının ve bu şirketlerde çalışan işçilerin sorunlarının araştırılarak
alınması gereken önlemlerin belirlenmesi amacıyla bir Meclis araştırması
açılmasına ilişkin önergesi (10/1062) (Başkanlığa geliş tarihi: 04.02.2011)
2.- Adıyaman
Milletvekili Şevket Köse ve 32 Milletvekilinin, konut işçilerinin sorunlarının
araştırılarak alınması gereken önlemlerin belirlenmesi amacıyla bir Meclis
araştırması açılmasına ilişkin önergesi (10/1063) (Başkanlığa geliş tarihi:
04.02.2011)
3.-
Afyonkarahisar Milletvekili Abdulkadir Akcan ve 22 Milletvekilinin, Et ve Balık
Kurumunun işleyişindeki ve et ithalindeki sorunların araştırılarak alınması
gereken önlemlerin belirlenmesi amacıyla bir Meclis araştırması açılmasına
ilişkin önergesi (10/1064) (Başkanlığa geliş tarihi: 11.02.2011)
4.- Edirne
Milletvekili Cemaleddin Uslu ve 19 Milletvekilinin, iş kazalarının nedenlerinin araştırılarak
alınması gereken önlemlerin belirlenmesi amacıyla bir Meclis araştırması
açılmasına ilişkin önergesi (10/1065) (Başkanlığa geliş tarihi: 07.02.2011)

9 Mart 2011 Çarşamba
BİRİNCİ OTURUM
Açılma Saati: 14.01
BAŞKAN: Başkan Vekili Nevzat PAKDİL
KÂTİP ÜYELER: Harun TÜFEKCİ (Konya),
Yaşar TÜZÜN (Bilecik)
BAŞKAN –
Sayın milletvekilleri, Türkiye Büyük Millet Meclisinin 75’inci Birleşimini
açıyorum.
Toplantı
yeter sayısı vardır, görüşmelere başlıyoruz. 
Gündeme
geçmeden önce üç sayın milletvekili arkadaşıma gündem dışı söz vereceğim.
Gündem
dışı ilk söz Kars iline yapılan hizmetler hakkında söz isteyen Kars
Milletvekili Zeki Karabayır’a aittir. 
Sayın
Karabayır, buyurun efendim. (AK PARTİ sıralarından alkışlar) 
III.- GÜNDEM DIŞI KONUŞMALAR
A)
Milletvekillerinin Gündem Dışı Konuşmaları
1.- Kars Milletvekili Zeki Karabayır’ın,
Kars iline yapılan hizmetlere ilişkin gündem dışı konuşması
ZEKİ
KARABAYIR (Kars) – Sayın Başkan, değerli milletvekilleri; AK PARTİ iktidarları
dönemlerinde Kars’a yapılan hizmetlerden önemli gördüğüm birkaç tanesine kısaca
değinmek istiyorum. Sözlerimin başında yüce heyetinizi saygıyla selamlarım. 
Değerli
arkadaşlar, sekiz buçuk yıllık AK PARTİ iktidarları dönemlerinde Türkiye
genelinde olduğu gibi Kars’ta da önemli yatırımlar yapıldı, yapılmaya da devam
ediliyor. Ben detaylara girmeden bunlardan birkaç tanesine kısaca değinmek
istiyorum. 
Öncelikle
köy yollarımızın tümü stabilize hâle getirildi, yayla ve arazi yollarımızın
birçoğu yapıldı. 
Kaynak
sıkıntısı olan bir köyümüz hariç tüm köy yollarımız şebekeli suya kavuşturuldu.

Yüzlerce
okul ve derslik, YİBO’lar, öğretmenevleri, pansiyonlar yapıldı. 
İki yüz
elli yataklı Kars Devlet Hastanesi ile Kağızman Devlet Hastanesi faaliyete
geçirildi.
İki ilçemizin
sağlık ocakları entegre hastanelere dönüştürüldü. 
Kapalı
olan tüm sağlık ocakları yeniden açıldı, yenileri ilave edildi.
Kafkas
Üniversitemize bağlı iki yüz yataklı araştırma hastanemizin inşaatı bitirildi. 
İki yüz
yataklı yeni bir kadın doğumevi hastanemiz ihale aşamasında. 
İnşaatı
devam eden Sarıkamış ilçemizin Devlet Hastanesi 2011 yılı içerisinde faaliyete
geçecek.
Kars
merkezde ağız ve diş sağlığı merkezi açıldı, ilçelerde de açılma çalışmaları
devam ediyor.
2011 yılı
içerisinde Digor, Akyaka, Arpaçay ve Selim ilçelerine birer entegre hastane
yapımına başlanacak, üç adet aile sağlık merkezi inşa edilecek.
Sayın
Başkan, değerli milletvekilleri; bir dünya projesi olan Pekin’i Londra’ya
bağlayacak Kars-Tiflis-Bakû demir yolunun yapımı hızla devam ediyor.
Kars-Iğdır-İran
demir yoluyla ilgili etüt proje çalışmaları bitirildi. 
Ankara-Kars
Hızlı Tren Projesi’nin Ankara-Sivas etabının yapımına başlandı.
Havaalanımızın
iç ve dış hatlar terminal binasının yapımı hızla devam ediyor.
Kara
yollarımızın tamamında duble yol yapım çalışmaları sürüyor.
Kars’ta
Karayolları Bölge Müdürlüğü kuruldu, bir lojistik merkezinin kurulmasına karar
verildi.
Kars
merkez ve Sarıkamış ilçesi doğal gaza kavuşturuldu.
Sulama
amaçlı ve şehir merkezinin uzun vadede su ihtiyacını karşılayacak Bayburt
Barajı bitirildi.
Karakurt,
Dolaylı ve Varlı barajlarının planlama ve mühendislik hizmet çalışmaları
sürüyor.
Kars için
hayati önemi haiz enerji ve sulama amaçlı Kars Barajı’nın ihalesi yapıldı, 2011
yılı baharında inşaatına başlanacak.
Şehir
merkezi, birçok ilçe ve köylerimizi taşkından koruma dere ıslah çalışmaları
yapıldı. 
Aras
Nehri üzerinde birçok hidroelektrik santralinin yapımı devam ediyor.
Sarıkamış
kayak tesislerimizin kapasitesi 2 katına çıkarıldı.
Sarıkamış
şehitlerini anma alanlarında yapılacak anıt ve diğer tesislerin yapımlarına
kısa zamanda başlanacak. Bu ilçemizde modern bir Anadolu turizm meslek lisesi
yapıldı, bir spor lisesi açıldı. 
TOKİ
tarafından Kars merkez ve Sarıkamış’a 1.236 adet konut, ilköğretim okulları, spor
salonları, kreş, engelsiz yaşam merkezi, Kars merkeze 300 öğrenci kapasiteli,
pansiyonlu, fen lisesi yapıldı. Yoksullara yönelik 672 adet konut ihale edildi.

2011 yılı
içerisinde yeni bir adliye sarayının yapımına başlanacak. 
Kars’ın
kısa vadede su ihtiyacını karşılayacak Çerme suyu getirildi. 2050 yılına kadar
olan su ihtiyacını karşılayacak Bayburt Barajı isale hattının yapımı
tamamlandı. 
Arıtma
tesislerinin yapımı ile kanalizasyon ve su şebekelerinin yenileme çalışmaları
devam ediyor. 
Kentsel
dönüşüm projesi çerçevesinde Kars’ın tüm mahalleleri TOKİ ile belediyemizin
yaptıkları protokollerle yeniden inşa edilecek, aynı çalışmalar Sarıkamış
ilçesinde de başlatıldı. 
Kars
merkez ve ilçelerinin çöp depolama tesisinin yapımı bitmek üzere. 
Kars’ta
kalkınma ajansı, Uluslararası Tarımsal Kalkınma Fonu bölgeleri ile Tarım ve
Kırsal Kalkınma İl Koordinatörlüğü kuruldu. 
Kafkas
Üniversitemizin devam eden inşaatlarına sağlanan kaynaklarla kısa zamanda
bitirilmeleri sağlandı. 
Sayın
Başkan, değerli milletvekilleri; bu önemli yatırım ve hizmetlerin yapımına
vesile olan, başta Başbakanımız olmak üzere, herkese teşekkür ediyor, yüce
heyetinizi yeniden saygıyla selamlıyorum. (AK PARTİ sıralarından alkışlar)
BAŞKAN –
Teşekkür ederim.
Gündem
dışı ikinci söz Artvin ilinin kurtuluşunun 90’ıncı yıl dönümü münasebetiyle söz
isteyen Artvin Milletvekili Metin Arifağaoğlu’na aittir.
Sayın
Arifağaoğlu, buyurun efendim. (CHP sıralarından alkışlar)
2.- Artvin Milletvekili Metin
Arifağaoğlu’nun, Artvin ilinin kurtuluşunun 90’ıncı yıl dönümüne ilişkin gündem
dışı konuşması
METİN
ARİFAĞAOĞLU (Artvin) – Sayın Başkan, sayın milletvekilleri; Artvin’in
kurtuluşunun 90’ıncı yıl dönümü nedeniyle gündem dışı söz almış bulunuyorum.
Başkanlık Divanını ve yüce heyetinizi saygıyla selamlıyorum.
23 Nisan
1920’de Ulu Önder Mustafa Kemal Atatürk’ün başkanlığında açılan yüce Meclisimiz
kurtuluş savaşı mücadelesi veren dünyada tek meclis olarak tarihe geçmiştir. 
7 Mart
1921 günü Artvin düşman işgalinden kurtulmanın sevinç ve mutluluğunu yaşamıştır.
Doksan yıldır Artvin kurtuluş mücadelesi veren bir kuşağın çocukları olarak
bugünü yaşamak ve yaşatmaya devam etmenin sevinç ve mutluluğunu yaşamaktadır.
Milletin kürsüsünden Artvinlilerin kurtuluş bayramını yürekten kutluyorum.
Kurtuluş Savaşı mücadelesi veren başta Mustafa Kemal Atatürk olmak üzere yakın
silah arkadaşlarını ve gazi Meclisimizin birinci dönem üyelerini minnetle,
şükranla ve rahmetle anıyorum. 
Artvin
devamlı göç veren bir ilimizdir. Milletvekili sayısı bu nedenle 2’ye düşmüştür.
20’nci Dönemde 3 milletvekiliyle temsil edilen Artvin, ne yazık ki bugün
Parlamentoda 2 milletvekiliyle temsil edilmektedir. 
Sayın
Başkan, sayın milletvekilleri; Artvin’de coğrafya çok haşindir; dağlar, tepeler
ve derin vadilerden oluşmaktadır. Artvin ili Artvin’de yetişen ve büyüyen
gençlere iş ve aş imkânı sağlayacak konuma ulaşamamıştır. Artvinli gençler
cumhuriyetin ilanından bu yana eğitime büyük önem vermişler, yokluklara ve
çaresizliklere rağmen Artvinli anne ve babalar çocuklarına iyi eğitim aldırmayı
başarmışlardır. Bu nedenle, cumhuriyetin ilk yıllarında Artvin okuma yazma
oranı yüksek iller arasında yer almıştır, bugün de eğitimli insanların kenti
olarak bilinmektedir. 
Artvin,
coğrafyası ve Çoruh Nehri’nin hidrolik potansiyeliyle barajlar kenti olmuştur.
Bilindiği gibi, Çoruh Nehri üzerinde on adet baraj yapılmaktadır. Bunlardan
Muratlı ve Borçka barajları üretime geçmiştir, Deriner Barajı’nın da yıl sonuna
kadar üretime geçmesi beklenmektedir. 
Artvin,
barajlar kenti olmanın yanında eğitim kenti olmalıdır. 
Ayrıca,
Artvin turizm kenti olarak geleceğini programlamalıdır. Artvin doğa turizmi
için uygun topografyaya sahiptir. Yayla turizmi, baraj gölleri ve
Karadeniz’iyle su sporları turizmi projelerini geliştirmelidir. Ayrıca, kış
sporları turizmi için Atabarı Kayak Projesi üzerinde ısrarlı bir şekilde
çalışmaktadır.
Kaçkar
Dağları’nda bulunan Kafkas ırkı arıların ürettiği ballarıyla, akarsularında
yetişen kırmızı benekli alabalıklarıyla ve dünya harikası doğasıyla Artvin
turizm kenti olarak yerini alacaktır. Bunun için 3 ve 6 Mart tarihlerinde
Atatürk Kültür Merkezinde “Artvinli Günler” sloganıyla Artvin tanıtılmıştır.
Gelecekte de uluslararası fuarlarda Artvin’in tanıtımına devam edilecektir. 
Artvin,
ulaşım sorunlarını tamamlayamamış illerimizden biridir. Biliyorsunuz,
Hopa-Borçka-Cankurtaran tünelinin çalışmaları devam ediyor ancak bu tünelden
gerekli verimin ve beklenen hizmetin alınabilmesi için Şavşat ve Ardanuç
istikametinden gelen derenin Çoruh Nehri’yle birleştiği noktaya mutlaka bir
viyadük yapılması istenmektedir. Artvinlilerin bu projesinden vazgeçmeleri
mümkün değildir. Artvin’de ulaşımı rahatlatmak için mutlaka buraya bir viyadük
projesi düşünülmelidir. Ulaştırma Bakanı, tarafıma yazdığı, önergeme verdiği
cevapta “Bu viyadüğü Devlet Su İşleri yapacaktır.” diyor ancak bugüne kadar bu
projeye başlanılmamıştır; başlanılmasını Artvin halkı adına talep ediyor, yüce
heyetinizi tekrar saygıyla selamlıyorum. (CHP sıralarından alkışlar)
BAŞKAN –
Teşekkür ederim Sayın Arifağaoğlu.
Sayın
Çolak, buyurun. 
IV.- AÇIKLAMALAR
1.- Artvin Milletvekili Ertekin
Çolak’ın, Artvin ilinin kurtuluşunun 90’ıncı yıl dönümüne ilişkin açıklaması
ERTEKİN
ÇOLAK (Artvin) – Sayın Başkan, değerli milletvekilleri; ben de hepinizi
saygıyla selamlıyorum. 
Serhat
ilimiz Artvin’in kurtuluşunun 90’ıncı yılı münasebetiyle ben de aziz
şehitlerimizi ve kahramanlarımızı şükran ve saygıyla anıyorum. 
Artvin
ilimiz, Artvin Çoruh Üniversitesiyle, yüksekokullarıyla, 55 adet dev tünellerle
ve Cankurtaran Tüneli’nin başlamasıyla, yapılan dev barajlarla, yeni
hastanelerle, okullarla, yurtlarla ve yeni yapılan yollarla âdeta ilimizin her
tarafı şantiyeye dönüşmüş durumdadır. Bu vesileyle ben emeği geçen başta
Başbakanımız olmak üzere, bu dev yatırımların yapılmasında emeği geçen herkese
teşekkür ediyorum. Bütün Artvinlileri de buradan saygıyla selamlıyorum.
Teşekkür
ediyorum.
BAŞKAN –
Teşekkür ederim Sayın Çolak.
Gündem
dışı üçüncü söz İstiklal Marşı’mızın 90’ıncı yılı münasebetiyle söz isteyen
Kahramanmaraş Milletvekili Mehmet Akif Paksoy’a aittir. 
Sayın
Paksoy, buyurun. (MHP sıralarından alkışlar)
III.- GÜNDEM DIŞI KONUŞMALAR (Devam)
A)
Milletvekillerinin Gündem Dışı Konuşmaları (Devam)
3.- Kahramanmaraş Milletvekili Mehmet
Akif Paksoy’un, İstiklal Marşı’nın Türkiye Büyük Millet Meclisinde kabul edilişinin
90’ıncı yıl dönümüne ilişkin gündem dışı konuşması
MEHMET
AKİF PAKSOY (Kahramanmaraş) – Sayın Başkan, değerli milletvekilleri; İstiklal
Marşı’mızın Türkiye Büyük Millet Meclisinde kabul edilişinin 90’ıncı yıl dönümü
münasebetiyle gündem dışı söz almış bulunuyorum. Konuşmama başlamadan önce
vatan için, bayrak için bir gül bahçesine girercesine kara toprağa giren aziz
şehitlerimizi ve kahraman gazilerimizi rahmet ve minnetle yâd ediyorum. 
Değerli
arkadaşlar, aziz Türk milleti; 12 Mart tarihinde kabul edilişinin 90’ıncı
yılını kutlayacağımız İstiklal Marşı’mızı okurken veya dinlerken yüreklerimizin
derinliklerinde hissetmemek ne mümkün. İstiklal Marşı, Türk’ün tarih sahnesine
çıktığı binlerce yıllık zaman dilimindeki en son destanı olan Kurtuluş Savaşı
destanının veciz bir ifadesidir. İstiklal Marşı, vatan şairi Namık Kemal’in
“Vatanın bağrına düşman dayamış hançerini. /Yok mudur kurtaracak bahtı kara
maderini?” çığlığına Gazi Mustafa Kemal’in “Vatanın bağrına düşman dayasın
hançerini. /Bulunur kurtaracak bahtı kara maderini.” şeklindeki cevabıdır. 
İstiklal
Marşı, Çanakkale Savaşlarında hilale üşüşen tek dişi kalmış güya medeniyetin
tauna da zül rezil istilasına, Türk milletinin zamana meydan okuma nidasıdır.
Değerli
arkadaşlar, Türk ve içinde Türk geçen ne varsa kaçınılmaya çalışılan bir
dönemde, merhum Âkif’in hayatı ve fikirleri, içinde bulunduğumuz durum ve
gelecek için bizlere yol gösterici olacaktır. Büyük Ortadoğu Projesi’nin
ehlîleştirilmiş adı olan ve acı meyvelerini Orta ve Yakın Doğu’da görmeye
başladığımız sözde Medeniyetler Arası İttifak Projesi bu bakımdan önemlidir.
Bu
projenin Eş Başkanı sıfatıyla Sayın Başbakanın İstiklal Marşı’mızı yine,
yeniden okumaları kanaatimizce faydalı olacaktır. Hangi medeniyetlerin hangi
alanlarda hangi ittifakları yaptıkları, bu ittifakların kime hangi sonuçları
doğurduğunu bilmek Türk milletinin, hatta tüm İslam âleminin haddi ve hakkıdır
diye düşünüyoruz.
Partimizi,
bölünme sendromundan beslenmekle, hatta gayriahlaki olarak, ana kuzularımızın
şehadetinden nemalanmakla itham edenlerin İstiklal Marşı’mızı yine, yeniden
okumaları faydalı olacaktır diye düşünüyorum. Hatta “Asım’ın nesli” olmak
babından, küllüyle Mehmed Âkif’i okumaları daha da faydalı olacaktır.
Bunu
şunun için diyorum: Merhum Âkif, Yüce Peygamberimizin “Birlikte rahmet,
ayrılıkta azap vardır.” hadisi şerifinden hareketle:
“Girmeden
tefrika bir millete düşman giremez,
Toplu
vurdukça yürekler onu top sindiremez.” demişti. 
İnsan
topluluklarını millet, milletleri de devlet yapan en yüce gaye –ki, biz buna
ülkü diyoruz- kültür birliğidir. Kültür bizim inançlarımızı da, dilimizi de,
örfümüzü de kapsayan, dünden bugüne, bugünden yarına bizi bir arada tutan en
önemli unsurdur. 
Bugün
millet olmuş ama bir türlü hür ve müstakil devlet olamamış, devlet olmuş fakat
gerçek manada bu tanıma ulaşamamış
örneklere baktığımızda, öncesinde millet ve bu milletin kurduğu devletin
temelindeki kültürü daha iyi anlıyoruz. Buna karşın, son yıllarda birlikten
ziyade tefrikanın önemsendiğini görmekteyiz. Bu Hükûmet döneminde “36 etnisite”
adı altında her gün başka bir fitnenin ucu ateşlenmeye, sonra da dönüp “Hani,
bakın bölünmedik.” teraneleriyle aziz milletimiz kandırılmaya çalışılmaktadır.
Bu teranelere gerek yok, aziz milletimiz biliyor ve iman ediyor ki her ne şart
ve suretle olursa olsun, içten ve dıştan, her nereden gelirse gelsin hiçbir
gaile onun birlik ve bütünlüğünü bozamayacak, Türkiye Cumhuriyeti devleti Gazi
Mustafa Kemal’in veciz ifadesiyle “İlelebet payidar kalacaktır.” yani yurdumun
üstünde tüten en son ocak sönmeden ay yıldızlı al bayrak daima parlayacaktır. 
Sayın
Başkan, değerli milletvekilleri, İstiklal Marşı Türk’ün yeniden varoluş
destanıdır. Türk’ten kimsenin korkmasına gerek yok, “Türk” bir ırkın, bir
kavmin ismi olmaktan öte bir coğrafyanın, yukarıda zikrettiğim çerçevede kültür
birliğine ulaşmış bir milletin ismidir. Anayasa’mızda da bu husus “Türk
Devletine vatandaşlık bağı ile bağlı olan herkes Türk’tür.” şeklinde ifade
edilmiştir. Bizler bu destana sadık kaldığımız müddetçe Merhum Âkif’in “Allah bu
millete bir daha İstiklal Marşı yazdırmasın.” duası kıyamete kadar kaim
olacaktır.
Bu
duygularla, ezelden ebede vatan için, bayrak için, Yemen’de, Galiçya’da,
Filistin’de, Sarıkamış’ta, Çanakkale’de, Kocatepe’de, Maraş’ta, Antep’te,
Erzurum’da velhasıl aziz vatanda…
(Mikrofon
otomatik cihaz tarafından kapatıldı)
BAŞKAN –
Teşekkür ederim Sayın Paksoy. (MHP sıralarından alkışlar)
Sayın
Kaplan, buyurun.
IV.- AÇIKLAMALAR (Devam)
2.- Şırnak Milletvekili Hasip Kaplan’ın,
Avrupa Parlamentosunda Türkiye İlerleme Raporu’yla ilgili oylama yapılacağına
ve bu raporun son yılların en sert eleştirilerini içerdiğine ilişkin açıklaması
HASİP
KAPLAN (Şırnak) – Teşekkür ediyorum Sayın Başkan.
Bugün
Avrupa Parlamentosunda Türkiye ilerleme raporu müzakereleriyle ilgili, bir oylama
yapılacak Sayın Başkanım. Bu rapor son yılların en sert eleştirilerini
içeriyor, özellikle 2002 yılından bu yana ifade ve basın özgürlüğü konularında
en sert ifadelerin yer aldığı bir rapor. Sadece bu değil tabii, bunun yanında
ifade özgürlüğü 301, 318, 220, Terörle Mücadele Kanunu 77/2 ve AİHM içtihatları
dikkat çekiyor. Adil yargılama koşullarının olmadığı, tutukluluk sürelerinin
uzun olduğu, polis şiddetinin arttığı, barışçıl çözüm için adım atılmadığı,
Kıbrıs’la ilgili, seçim barajıyla ilgili, parti içi demokrasiyle ilgili çok
sert bir rapor hazırlanır ve yayınlanmaya çalışılırken, bu koşullarda Avrupa
Birliğinden sorumlu Bakanın Meclisi bilgilendirmesi ve grupların bu konuda
görüş bildirmesi gerekirdi diye düşünüyorum.
BAŞKAN –
Teşekkür ederim Sayın Kaplan.
Sayın
Şandır…
3.- Mersin Milletvekili Mehmet
Şandır’ın, Artvin ilinin kurtuluşunun 90’ıncı yılını MHP Grubu olarak
kutladıklarına ilişkin açıklaması
MEHMET
ŞANDIR (Mersin) – Çok teşekkür ederim Sayın Başkanım.
Milliyetçi
Hareket Partisi Grubu olarak biz de Artvin ilimizin, Artvinlilerin bu güzel
gününü kutluyoruz. Yine söylüyorum: “Kurtuluş günü” demek insanımıza haksızlık
olur. Bu ülkeyi işgal etmek isteyen, bu niyetle topraklarımızı işgal edenleri
halkımız, milletimiz kazma sapıyla bu ülkeden kovmuştur. Bu bir zafer günüdür.
Bu, Artvin’in zafer gününü yürekten kutluyorum. Bu mücadelede hayatını veren,
toprağa düşmüş tüm Artvinlilere Milliyetçi Hareket Partisi Grubu olarak
şükranlarımızı sunuyor, rahmetler diliyoruz. Tüm Artvinlileri Milliyetçi Hareket
Partisi Grubu olarak saygıyla selamlıyorum.
Teşekkür
ederim efendim.
BAŞKAN –
Teşekkür ederim Sayın Şandır.
Sayın
Başkanım, buyurun efendim.
4.- İzmir Milletvekili K. Kemal
Anadol’un, yağan kar nedeniyle Ankara’da belediye hizmetlerinin iflas ettiğine
ilişkin açıklaması
K. KEMAL
ANADOL (İzmir) – Sayın Başkan, teşekkür ederim.
Herhangi
bir siyasi tartışma açma niyetiyle söz almadım ama dün milletvekilleri bile,
Türkiye Büyük Millet Meclisi personeli bile mahsur kaldı, belediye hizmetleri,
yerel hizmetler tamamen iflas etti. İstanbul Belediyesi için aynı şeyleri
söylemiyorum; kriz masası kurdu, ilan etti meteorolojiden gelen haberler
üzerine ama Ankara’da bunların hiçbirisi olmadı. Meclise girerken Taburun
üstünde bir yazı yazıyor, “Hiçbir mazeret başarının yerini tutamaz.” diyor. O
nedenle, ben Ankara halkını, milletvekillerinden en sade vatandaşa kadar, bu
sıkıntıya maruz bırakan belediyeyi kınıyorum.
Teşekkür
ederim.
BEKİR
BOZDAĞ (Yozgat) – Çankaya Belediyesi…
BAŞKAN –
Sayın milletvekilleri, gündeme geçiyoruz.
Başkanlığın
Genel Kurula sunuşları vardır.
Meclis
araştırması açılmasına ilişkin dört önerge vardır, ayrı ayrı okutuyorum:
V.- BAŞKANLIĞIN GENEL KURULA SUNUŞLARI
A) Meclis
Araştırması Önergeleri
1.- Denizli Milletvekili Ali Rıza
Ertemür ve 23 milletvekilinin, kamudaki taşeron şirket uygulamasının ve bu
şirketlerde çalışan işçilerin sorunlarının araştırılarak alınması gereken
önlemlerin belirlenmesi amacıyla Meclis araştırması açılmasına ilişkin önergesi
(10/1062)
Türkiye
Büyük Millet Meclisi Başkanlığına
Ülkemizde,
1980'li yıllardan beri güç kazanmaya başlayan neo-liberal politikalar diğer pek
çok alanda olduğu gibi, kamu yönetimi ve onun parçası olan personel sisteminde
de yapısal bir dönüşümü beraberinde getirmektedir.
657
sayılı Devlet Memurları Kanunu, memurlar eliyle görülen hizmetleri on ayrı
sınıf içerisinde toplamıştır. 28.03.1988 tarihli ve 318 sayılı Kanun Hükmünde
Kararname'nin 1. maddesi ile Yardımcı Hizmetler sınıfında bulunanların
yaptıkları hizmetlerin ihale yoluyla gördürülmesi mümkün hâle getirilmiştir.
Böylelikle
memur statüsündeki kamu personeli eliyle gördürülen hizmetlerin artık piyasadan
hizmet alımı suretiyle, ihale edilerek alınması mümkün hâle gelmiş; kamu
hizmetlerinde taşeronluk uygulamasının önü açılmıştır. Kamu kurumlarında hizmet
alımı yapılan çeşitli şirketlere ait personel yer bulmaya başlarken piyasa için
de yeni bir alan yaratılmıştır. Taşeron işçisi ya da şirket elemanı olarak
adlandırılan, devletle değil işvereni olan şirketle istihdam ilişkisi kuran,
hizmet alımı yapılan şirketlerin personeli kamu kurumlarında kamu personeli
yerine istihdam edilmeye başlanmıştır. Sağlık, eğitim, belediye hizmetleri gibi
pek çok alanda yaygınlaşan taşeronlaşma, hem kamu hizmetlerinin sunumunda ciddi
sorunlara neden olurken hem de bu şekilde istihdam edilen personelin, düşük
maaş ve yetersiz özlük hakları nedeniyle mağdur olmasına neden olmaktadır.
İnsanca çalışma hakları ellerinden alınmış taşeron işçilerin sorunlarının
araştırılması ve bu sorunlara çözüm önerilerinin bulunması amacıyla Anayasa'nın
98. ve TBMM İçtüzüğü'nün 104 ve 105. maddeleri gereğince Meclis Araştırması
açılmasını saygılarımızla arz ederiz.
1) Ali Rıza Ertemür  (Denizli)
2) Ramazan Kerim Özkan  (Burdur)
3) Atila Emek  (Antalya)
4) Şevket Köse (Adıyaman)
5) Osman Kaptan  (Antalya)
6) Tekin Bingöl  (Ankara)
7)Tayfur Süner  (Antalya)
8) Halil Ünlütepe  (Afyonkarahisar)
9) Çetin Soysal  (İstanbul)
10) Mehmet Şevki Kulkuloğlu  (Kayseri)
11) Kemal Demirel  (Bursa)
12) İsa Gök  (Mersin)
13) Sacid Yıldız  (İstanbul)
14) Tansel Barış  (Kırklareli)
15) Birgen Keleş  (İstanbul)
16) Erol Tınastepe  (Erzincan)
17) Durdu Özbolat  (Kahramanmaraş)
18) Ahmet Küçük  (Çanakkale)
19) Canan Arıtman  (İzmir)
20) Fuat Çay  (Hatay)
21) Nevingaye Erbatur  (Adana)
22) Gökhan Durgun  (Hatay)
23) Mehmet Ali Özpolat  (İstanbul)
24) Gürol Ergin  (Muğla)
Gerekçe:
Kanuna
veya kanunun verdiği yetkiye dayanılarak kurulan kamu kurum ve kuruluşları ile
bunların doğrudan veya dolaylı olarak sermayesinin en az yüzde ellisine sahip oldukları
ortaklıklarda, 4734 sayılı Kamu İhale Kanunu veya diğer kanun hükümleri
çerçevesinde, hizmet alımı amacıyla yapılan sözleşmeler gereğince, yüklenici
firmalarda çalıştırılan işçiler taşeron işçiler olarak anılmaktadır.
Söz
konusu istihdam şeklinin hem çalışanların mali ve sosyal haklar açısından
istismara yol açtığı hem de kamu kurum ve kuruluşları için beklenen verimliliği
vermediği uygulamalar sonucu ortaya çıkmıştır. Taşeron işçi uygulamasından tek
memnun taraf, ihale ile işi alan işverenlerdir.
Taşeron
işçilerin sorunu demek, Türkiye'nin sorunu demektir. Ancak; AKP iktidarı ile
birlikte, taşeron işçilik bir gelenek ve genel uygulama halini almıştır.
Taşeron
işçilerin sorunları, ancak kamu kurum ve kuruluşlarında istihdam edilmekle
çözülebilir. Bunun kaynağı konusunda ise çok sayıda spekülasyon yapılmaktadır.
Oysaki bunun hesabı oldukça basittir. Şu an taşeron işçilerin tamamı bir iş
yapmaktadır. Hepsinin bir kadrosu olabilir. Başka bir ifadeyle devlet kadro
anlamında ek bir yükle karşılaşmayacaktır. Ayrıca; bu işçilerin emeklerinin
karşılığında maaş olarak bir ödeme yapılmaktadır. Ama bir farkla aracıya ödeme
yapılmakta ve yandaş arada komisyon kazanmaktadır. Bu durumda, devlet zaten bir
ödeme yapmaktadır. Bu ödeme aracıya değil, bizzat işçiye yaptığında hiçbir
sorun kalmayacaktır. Yani, devlet aracıya yaptığı ödemeyi doğrudan işçiye
yaptığı takdirde bu konuda da sorun kalmayacaktır.
Taşeron
işçilerin devlet kadrolarında istihdam edilmesi, insanca çalışma ve yaşama
hakları açısından bir düzenleme demektir. Şu an, ülkemizde yaşanan büyük oranda
işsizliğin verdiği tehditle taşeron işçiler haklarını koruyamamaktadır. Hak
ettikleri biçimde çalıştırılamamaktadır.
Bakanlıklarda,
hastanelerde, PTT'lerde karşılaştığımız taşeron işçiler; sendikasızlığın da göstergesidir.
Bu işçiler, uluslararası sözleşmelerde de yeri olan örgütlenme ve hakkını arama
gibi haklarından yararlanamamaktadır. Yararlanacak olanlar ya da buna
girişenler hemen işten çıkarılmaktadır. Bu yolla dikensiz gül bahçesi sağlama
amacında olan Hükümet, sessiz, muhalefetsiz bir toplum amacına ulaştığını
düşünmektedir.
2.- Adıyaman Milletvekili Şevket Köse ve
32 milletvekilinin, konut işçilerinin sorunlarının araştırılarak alınması
gereken önlemlerin belirlenmesi amacıyla Meclis araştırması açılmasına ilişkin
önergesi (10/1063)
Türkiye
Büyük Millet Meclisi Başkanlığına
Ülkemizde
kapıcı ismiyle bilinen konut işçileri, birçok açıdan yaşadıkları sorunlar ve bu
sorunlara çözüm yollarının bulunmaması nedeniyle zor günler yaşamaktadır. Konut
işçileri, hukuki yollarla da haklarını aramakta ve seslerini duyurmak için
örgütlü biçimde çalışmalar yapmaktadır.
Yaşamları
filmlere, dizilere, romanlara konu olan, apartmanlarda yaşayan yurttaşların en
büyük yardımcısı olan konut işçileri; aylıklarından sosyal güvenliğe, eğitimden
ikamet ettikleri yerlere kadar çok sayıda alanda mağduriyet yaşamaktadır.
Konut
işçilerinin büyük kısmının en önemli şikâyetlerinden biri, sosyal güvenlik
konusunda güvenceye kavuşamamalarıdır. Prim ödemelerinde sorunlar yaşayan konut
işçileri, çok sayıda işverenden hukuki yollardan hakkını aramaya çalışmaktadır.
Genel olarak, aldıkları aylıkların düşüklüğü konut işçilerinin yakındığı
sorunlarından bir diğeridir. Asgari ücretten daha düşük düzeyde aylık aldığı
bilinen konut işçileri bulunmaktadır. Ailelerini geçindirip, çocuklarının
eğitimlerini sürdürmeye çalışırken aldıkları aylıkların yetmeyeceği tahmin
edilmektedir.
Konut
işçileri, ikamet açısından yaşadığı sorunların sağlıklarını olumsuz
etkilediklerini belirtmektedir. Rutubetli ve güneş görmeyen yerlerde
aileleriyle birlikte oturmak zorunda kalan konut işçileri, ikamet ettikleri
yerlerin sağlıklarına olan etkilerini her gün yaşamaktadır. Yaşadıkları
yerlerde yakıt, elektrik, su gibi giderlerini de karşılamak zorunda kalan konut
işçileri; aldıkları düşük ücretlerle bunun olanaklı olmadığını vurgulamaktadır.
Konut
işçilerinin "insanca yaşama ve çalışma hakkının" en önemli
göstergelerinden biri olarak gördükleri bir diğer durum ise izin konusudur.
Yılın 365 günü ve günün 24 saati çalışmak zorunda kalmak; dinlenmeye, resmi ve
dini bayramlar gibi özel günlere, ailelerine vakit ayıramamak en başlıca
sorunlarından biridir.
Konut
işçileri, izin kullanmak zorunda kaldıklarında genellikle iki tür cevapla
karşılaşmaktadır: Bunlardan ilki, eşinin çalıştırılmasıdır. Diğeri ise yerine
birini bulup izin kullanmasıdır. İkinci durumda, yerine bulduğu kişinin
aylığını çoğu zaman kendisi ödemektedir. Yerine kişi bulması sonucu işinden
olan çok sayıda konut işçisi de bulunmaktadır.
Kendileri
ile ilgili yasal kuralların uygulanmamasının zorluğunu da yaşayan konut
işçileri, mücadelelerinde daha güçlü olmak amacıyla örgütlü çalışmayı tercih
etmişlerdir. DİSK'e bağlı Genel İş Sendikası altında örgütlenen konut işçileri,
sorunlarının çözümü konusunda yetkililerden harekete geçmelerini istemektedir.
İşverenlerin tutumuna bağlı olmayan, standartlaşmış haklarını isteyen konut
işçileri; eğitimleri konusunda çalışmalar yapmakta ve bu konuda da destek
istemektedir.
Ülkemizdeki
konut işçilerinin sorunlarının tespiti ve bu sorunların çözüm yollarının
araştırılması amacıyla Anayasa'nın 98. ve TBMM İçtüzüğü'nün 104 ve 105.
maddeleri gereğince Meclis Araştırması açılmasını saygılarımızla arz ederiz.
1) Şevket Köse (Adıyaman)
2) Mehmet Şevki Kulkuloğlu  (Kayseri)
3) Zekeriya Akıncı (Ankara)
4) Osman Kaptan (Antalya)
5) Malik Ecder Özdemir (Sivas)
6) Hulusi Güvel (Adana)
7) Kemal Demirel (Bursa)
8) Canan Arıtman  (İzmir)
9) Halil Ünlütepe (Afyonkarahisar)
10) Ergün Aydoğan (Balıkesir)
11) Ahmet Küçük (Çanakkale)
12) Durdu Özbolat (Kahramanmaraş)
13) Ramazan Kerim Özkan (Burdur)
14) Mehmet Ali Özpolat (İstanbul)
15) Ali Rıza Ertemür (Denizli)
16) Tekin Bingöl (Ankara)
17) Ali Rıza Öztürk (Mersin)
18) Ali İhsan Köktürk  (Zonguldak)
19) Turgut Dibek (Kırklareli)
20) Sacid Yıldız (İstanbul)
21) Enis Tütüncü (Tekirdağ)
22) Atila Emek (Antalya)
23) Tayfur Süner (Antalya)
24) Çetin Soysal (İstanbul)
25) İsa Gök (Mersin)
26) Tansel Barış (Kırklareli)
27) Birgen Keleş (İstanbul)
28) Erol Tınastepe (Erzincan)
29) Mevlüt Coşkuner (Isparta)
30) Fuat Çay (Hatay)
31) Nevingaye Erbatur (Adana)
32) Gökhan Durgun (Hatay)
33) Gürol Ergin  (Muğla)
3.- Afyonkarahisar Milletvekili
Abdülkadir Akcan ve 22 milletvekilinin, Et ve Balık Kurumunun işleyişindeki ve
et ithalindeki sorunların araştırılarak alınması gereken önlemlerin
belirlenmesi amacıyla Meclis araştırması açılmasına ilişkin önergesi (10/1064)
Türkiye
Büyük Millet Meclisi Başkanlığına
Yaptığı
görev itibariyle son bir yıl içinde Türkiye kırmızı et piyasasına oturan ve bu
ve bu yönüyle hem kırmızı et üreticilerini hem de tüketicileri yakından
ilgilendiren Et ve Balık Kurumu, Türkiye et piyasasını iyi düzenleyemediği gibi
bu kurumdan kaynaklanan pek çok olumsuzluk nedeniyle üretici ve tüketicilerin
mağduriyetine de sebep olmuştur. Bu nedenle kurumun yapısı, işleyişi ve
kasaplık hayvan ve et ithalatındaki olumsuzluklarını ortaya koymak için
Anayasa'nın 98 ve Türkiye Büyük Millet Meclisi İç Tüzüğü'nün 104 ve 105’'inci
maddeleri uyarınca Meclis Araştırması açılmasını arz ve teklif ederiz.
1) Abdülkadir Akcan (Afyonkarahisar)
2) Oktay Vural (İzmir)
3) Erkan Akçay (Manisa)

4) D. Ali Torlak (İstanbul)

5) Metin Çobanoğlu (Kırşehir)
6) Mustafa Enöz (Manisa)
7) Faruk Bal (Konya)
8) Ali Uzunırmak (Aydın)
9) Osman Ertuğrul (Aksaray)
10) Necati Özensoy (Bursa)
11) Hasan Çalış (Karaman)
12) Metin Ergun (Muğla)
13) Akif Akkuş (Mersin)
14) Reşat Doğru (Tokat)
15) Cemaleddin Uslu (Edirne)
16) Kamil Erdal Sipahi (İzmir)
17) Yılmaz Tankut (Adana)
18) Muharrem Varlı (Adana)
19) Hüseyin Yıldız (Antalya)
20) Rıdvan Yalçın (Ordu)
21) Recep Taner (Aydın)
22) Alim Işık (Kütahya)

23) Ahmet Deniz Bölükbaşı (Ankara)

Gerekçe:
Türk
Tarım Sektörü ve bu sektör içinde yer alan hayvansal üretim hem ülkemizin
hayvansal kökenli hammadde üretimini hem de bu alanda gerçekleşecek istihdam artışı
bakımından önemlidir. Hayvansal üretimin düzenli bir şekilde yapılabilmesi
üretilen ürünlerin pazarlanabilir olmasına sıkı sıkıya bağlıdır. Hayvansal
ürünler içinde oldukça önemli bir yer tutan etin (kırmızı ve beyaz)
pazarlamasında belirli dönemlerde sıkıntıların ortaya çıkması durumunda devreye
girmek üzere aktif olarak elde tutulan Et ve Balık Kurumu piyasadaki
düzenleyici olma özelliğini özellikle son iki yılda gerçekleştirememiştir.
Hatta 2009 yılı başına kadar piyasada varlığı hissedilmezken 2009 yılı Ocak
ayından itibaren uyguladığı karkas alım bedeli ve bu bedeldeki olmaması gereken
veya yapmak zorunda olmadığı fiyat artışı ile Türkiye kırmızı et piyasasındaki
anormal fiyat artışının müsebbibi olmuştur.
Ortaya
çıkan ve insanlarımızın pahalılık nedeniyle et tüketemez hale gelen durumunu
kurtarmak için ithalat, son üç yılda uygulanan yanlış hayvancılık
politikalarının da etkisi ile kaçınılmaz hale gelmiştir.
Yapılacak
kasaplık hayvan ve donmuş et ithalatını yapma ve koordine etme görevi de kendisine
verilen Et ve Balık Kurumu bu görevini yerine getirirken uyguladığı yöntemler,
hazırladığı idari teknik şartnamelerdeki çelişkiler kurumun hem yönetim
anlayışını hem de yaptığı işteki sağlıklılığı ve hem de kamu menfaatine olan
etkilerini sorgulamayı zorunlu kılmıştır.
Ayrıca
ithal edilen hayvanların şartnamelere olan uyumsuzluğu, hayvanların taşınma,
barındırma, dağıtım, bu işlemler sırasında oluşan kayıplar ve bu hayvanları
bedelini ödeyerek alanlar arasında yapılan haksızlıklar ve doğan mağduriyetlerin
ciddi şekilde araştırılması gereği, yapılan şikâyetlerden anlaşılmaktadır.
Besiye alınmak üzere ithal edilip vatandaşa dağıtılan hayvanların dağıtılması
sonrası piyasada et fiyatlarındaki kısmi düşüşlerin dahi bu hayvanları alıp
besleyenlerde yüksek zararlara sebep olacağı anlaşılmaktadır.
Bütün bu
olumsuzlukların araştırılarak Et ve Balık Kurumunun daha iyi çalışan ve
görevini etkin olarak ifa eden bir kurum haline getirebilmek için bir meclis
araştırması açılması gerekli görülmüştür.
4.- Edirne Milletvekili Cemaleddin Uslu
ve 19 milletvekilinin, iş kazalarının nedenlerinin araştırılarak alınması
gereken önlemlerin belirlenmesi amacıyla Meclis araştırması açılmasına ilişkin
önergesi (10/1065)
Türkiye
Büyük Millet Meclisi Başkanlığına
3 Şubat
2011 tarihinde Ankara'da, Ostim organize sanayi bölgesindeki iki işyerinde
yaşanan ve kamuoyunda büyük bir infiale yol açan patlamalar, iş ve işyeri
güvenliğinin önemini bir kez daha gündeme getirmiştir. Türkiye genelinde sanayi
sektöründe birçok iş kolunda meydana gelen ve vatandaşlarımızın ölümü ve
yaralanmaları ile sonuçlanan iş ve işyeri kazalarının nedenlerinin
araştırılarak, alınabilecek güvenlik önlemlerinin belirlenmesi amacıyla,
Anayasamızın 98. ve İç Tüzüğün 104 ve 105. maddeleri gereğince bir Meclis
Araştırma Komisyonu kurulmasını arz ve teklif ederiz. 04/02/2011
1) Cemaleddin Uslu  (Edirne)
2) Yılmaz Tankut  (Adana)
3) Alim Işık  (Kütahya)
4) Süleyman Nevzat Korkmaz  (Isparta)
5) Oktay Vural  (İzmir)
6) Behiç Çelik  (Mersin)
7) Erkan Akçay  (Manisa)
8) Ertuğrul Kumcuoğlu  (Aydın)
9) Hüseyin Yıldız  (Antalya)
10) Murat Özkan  (Giresun)
11) Kamil Erdal Sipahi  (İzmir)
12) Ahmet Kenan Tanrıkulu  (İzmir)
13) Abdülkadir Akcan  (Afyonkarahisar)
14) Rıdvan Yalçın  (Ordu)
15) Beytullah Asil  (Eskişehir)
16) Mehmet Akif Paksoy  (Kahramanmaraş)
17) Mehmet Günal  (Antalya)
18) Akif Akkuş  (Mersin)
19) Yusuf Ziya İrbeç  (Antalya)
20) Ali Uzunırmak  (Aydın)
Gerekçe:
Türkiye'de,
en son Ankara Ostim organize sanayi bölgesindeki iki işyerinde meydana gelen iş
kazalarında olduğu gibi birçok işyerinde, bazı çalışanların ölümü ve birçoğunun
da yaralanmasıyla sonuçlanan elim kazalar sıklıkla yaşanmaktadır. İş ve işyeri
kazalarında birçok vatandaşımız hayatını kaybetmekte ve geride gözü yaşlı
aileler ile öksüz ve yetim evlatlar kalmaktadır. Birçok işyerinin maddi yönden
büyük zararlar gördüğü ve zor şartlarda geçim gailesi ile çalışan işçilerimizin
hayatına mal olan bu tür elim kazaların kayıtlara geçmiş birçok nedeni tespit
edilmiştir. Çalışanların ihmal ve kayıtsızlığının da sebep olduğu iş ve işyeri
kazalarında sektörel olarak aşırı kâr amacı güden işyeri sahiplerinin mevzuatta
belirtilen önlemleri ve bu kapsamda gerekli yükümlülükleri tam olarak yerine
getirmemeleri önemli sebeplerin başında yer almaktadır. Son olarak 3 Şubat 2011
tarihinde Ankara'da, Ostim organize sanayi bölgesindeki iki işyerinde yaşanan
ve 17 insanımızın hayatını kaybettiği patlamalar da bunlardan biridir.
Kamuoyunda
büyük bir infiale yol açan ve gündemin ilk sırasına oturan Ostim’de yaşanan bu
elim olayın daha evvel yaşanan olaylarda olduğu gibi insanlarımızda Devletin
ciddiyetine olan güveni kaybetmemeleri için bu konu üzerine ciddiyetle
gidilmelidir. İş sektöründe krizin de etkisiyle artan girdi maliyetleri ve
yaşanan pazarlama sıkıntısı, işyeri sahiplerini işçi ve işçilik maliyetlerini
azaltmaya yöneltmiştir. Özellikle eğitimli ve kalifiye eleman istihdamının
gerektiği birçok sektörde, asgari ücretle vasıfsız eleman istihdamı ve kayıt
dışı istihdam artmıştır. Çalışanların işçi sağlığını ve iş güvenliğini sağlamak
hem insani, hem toplumsal, hem de yasal bir sorumluluktur. İşçi sağlığı ve iş
güvenliği konusunda; devlet, işveren, işçiler ve sendikalar hep birlikte
kendilerine düşen sorumluluk ve ödevleri yerine getirmeli, kuracakları olumlu
işbirliği ile müştereken iş güvenliği eğitimine ağırlık vermelidirler. Belli
standart ve kalitede olması gereken birçok üretim girdisi kalitesiz ve yan
sanayi ürünlerden temin edilmeye başlanmıştır. Bu kapsamda kamu sektöründe
yeterli denetim elemanı istihdamının olmaması ve buna paralel olarak denetim
sayısı ve sıklığındaki eksiklikler iş ve işyeri kazalarının son günlerde
artmasına neden olmuştur. Dolayısıyla Ostim’de meydana gelen ve ilk
belirlemelere göre kalite standardı düşük tüplerden kaynaklanan patlamanın bir
daha yaşanmaması için üretimde kullanılan malzemelerin kalite standartlarının
ve bunların eğitimli, kalifiye personel tarafından kullanılmasının denetlenmesi
ve desteklenmesi gerekmektedir.
Bürokrasinin
gölgesinde kalan Ankara sanayisinin can damarlarından biri olan Ostim Organize
sanayindeki canlılığın ve iş yoğunluğunun zarar görmemesi ve bu olayın bir
krizin başlangıcı olmaması için Devlet kurumları arasındaki koordinasyon ve
organizasyonun azami düzeyde sağlanması gerekmektedir. Bu olay iş ve işyeri
güvenliğinin önemini bir kez daha gündeme getirmiştir.
Bu
çerçevede, hem ülke ekonomisini olumsuz etkileyen hem de birçok vatandaşımızın
hayatını kaybetmesine neden olan iş ve işyeri kazalarının bir daha yaşanmaması
ve asgariye indirilmesine yönelik tedbirlerin belirlenmesi amacıyla,
Anayasamızın 98. ve İç Tüzüğün 104 ve 105. maddeleri gereğince bir Meclis
Araştırma Komisyonu kurulması uygun olacaktır.
BAŞKAN –
Sayın milletvekilleri, bilgilerinize sunulmuştur. 
Önergeler
gündemde yerlerini alacak ve Meclis araştırması açılıp açılmaması konusundaki
görüşmeler sırası geldiğinde yapılacaktır. 
Saygıdeğer
milletvekilleri, Adalet, İçişleri ve Ulaştırma Bakanlıklarına yapılan
atamalarla ilgili bir Cumhurbaşkanlığı tezkeresi vardır, okutuyorum:
B) Tezkereler
1.- Türkiye Büyük Millet Meclisinin
23’üncü seçim dönemi bitmeden seçimlerin yenilenmesine dair kararı
çerçevesinde; Adalet Bakanlığına Ahmet Kahraman, İçişleri Bakanlığına Osman
Güneş ve Ulaştırma Bakanlığına Mehmet Habib Soluk’un, Anayasa’nın 114’üncü
maddesi gereğince, Başbakan tarafından atanmış olduklarına ilişkin
Cumhurbaşkanlığı tezkeresi (3/1427) 
 8
Mart 2011
Türkiye Büyük Millet Meclisi Başkanlığına
İlgi: Başbakanlığın 08/03/2011 tarihli ve
B.02.0.PPG.0.12-300-01/2779 sayılı yazısı.
Türkiye Büyük Millet Meclisi tarafından 12/06/2011 tarihinde
seçimlerin yenilenmesine dair 03/03/2011 tarihli ve 987 sayılı karar alınmış
olması nedeniyle görevlerinden çekilen Bakanlardan;
Adalet Bakanlığına Ahmet Kahraman,
İçişleri Bakanlığına Osman Güneş,
Ulaştırma Bakanlığına Mehmet Habib Soluk'un,
Türkiye Cumhuriyeti Anayasasının 114 üncü maddesi gereğince,
Başbakan tarafından atanmış olduklarını bilgilerinize sunarım.
 Abdullah
Gül
 Cumhurbaşkanı
BAŞKAN – Sayın milletvekilleri, bilgilerinize sunulmuştur. 
Yeni bakanlarımızın görevlerinin hayırlı olmasını, bakanlıkları,
kendileri ve aileleri için ve Meclisimiz için, milletimiz için hayırlar
getirmesini diliyorum. 
Saygıdeğer milletvekili arkadaşlarım, Anayasa’nın 114’üncü
maddesine göre atanmış olan ve milletvekili olmayan bakanların Anayasa’nın
112’nci maddesine göre ant içmesi gerekmektedir.
VI.- ANT İÇME
1.- Anayasa’nın
114’üncü maddesine göre atanmış bulunan İçişleri Bakanı Osman Güneş ve
Ulaştırma Bakanı Mehmet Habib Soluk’un ant içmesi
BAŞKAN – Şimdi, İçişleri Bakanlığına atanan Sayın Bakan Osman
Güneş’i ant içmek üzere kürsüye davet ediyorum.
Sayın Güneş, buyurun efendim. (AK PARTİ sıralarından alkışlar)
(İçişleri Bakanı Osman Güneş ant içti) (Alkışlar) 
BAŞKAN – Teşekkür ederim Sayın Güneş.
Sayın milletvekilleri, şimdi, Ulaştırma Bakanı Sayın Mehmet Habib
Soluk’u ant içmek üzere kürsüye davet ediyorum. 
Sayın Soluk, buyurun efendim. (AK PARTİ sıralarından alkışlar)
(Ulaştırma Bakanı Mehmet Habib Soluk ant içti) (Alkışlar)
BAŞKAN – Teşekkür ediyorum Sayın Soluk.
Sayın milletvekilleri, Adalet Bakanı Sayın Ahmet Kahraman daha
sonra ant içecektir.
Saygıdeğer milletvekili arkadaşlarım, alınan karar gereğince sözlü
soru önergelerini görüşmüyor ve gündemin “Kanun Tasarı ve Teklifleri ile
Komisyonlardan Gelen Diğer İşler” kısmına geçiyoruz.
1’inci sırada yer alan, Sözleşmeli Erbaş ve Er Kanunu Tasarısı ile
Türk Silahlı Kuvvetleri Personel Kanununda Değişiklik Yapılmasına Dair Kanun
Tasarısı ve Milli Savunma Komisyonu Raporu’nun görüşmelerine kaldığımız yerden
devam edeceğiz.
VII.- KANUN
TASARI VE TEKLİFLERİ İLE KOMİSYONLARDAN 
GELEN DİĞER İŞLER
A) Kanun Tasarı ve Teklifleri
1.- Sözleşmeli
Erbaş ve Er Kanunu Tasarısı ile Türk Silahlı Kuvvetleri Personel Kanununda
Değişiklik Yapılmasına Dair Kanun Tasarısı ve Millî Savunma Komisyonu Raporu
(1/997, 1/1003) (S. Sayısı: 633) (x)
BAŞKAN – Komisyon ve Hükûmet? Yerinde.
Dünkü birleşimde İç Tüzük’ün 91’inci maddesine göre temel kanun
olarak görüşülen tasarının tümü üzerinde gruplar adına yapılan konuşmalar
tamamlanmıştı.
Şimdi, şahsı adına Adıyaman Milletvekili Ahmet Aydın… Yok.
Ankara Milletvekili Sayın Faruk Koca... Yok.
Başka söz talebi yok.
Dün soru-cevap için sisteme giren arkadaşlarımızın isimlerini
okuyorum: Sayın Kadir Ural, Sayın Yaşar Tüzün, Sayın Alim Işık… Yoklar. 
HASİP KAPLAN (Şırnak) – Sayın Başkan…
BAŞKAN – Siz soru mu soracaksınız efendim?
HASİP KAPLAN (Şırnak) – Evet.
BAŞKAN – Peki.
Sayın Kaplan, buyurun.
HASİP KAPLAN (Şırnak) – Sayın Bakan, sözleşmeli er, paralı
askerlik veya bir lejyoner sistem olarak da tabir ediliyor, profesyonel, ulusal
ordunun dışında; özellikle Fransa’da, Almanya, İngiltere ve Amerika’da. 
Şimdi, bunların statüsüne baktığımız zaman, her ne kadar askerî
yargı açısından -askerî yargı- idareye bağlı iseler de bunların seçilmesi,
tespiti ve yönlendirilmesi hükûmet tarafından mı yapılacak, Millî Savunma
Bakanlığı tarafından mı? Millî Savunma Bakanlığının direkt tasarrufunda mı
olacak? Hükümete, İçişleri Bakanlığına mı bağlı olacaklar? 


(x) 633 S. Sayılı
Basmayazı 08/03/2011 tarihli 74’üncü Birleşim Tutanağı’na eklidir.
Bir de sadece sınırda mı görevlendirme yapacaksınız? İstanbul’da,
büyük kentlerde de görevlendirme yapmayı düşünüyor musunuz?
Bu sistemin esin kaynağı nedir? Neden böyle bir sisteme geçiş
düşünüldü? Bunun yerine, ordunun profesyonelleşmesi, küçültülmesi, askerlik
süresinin kısaltılmasıyla ilgili, bedelli askerlikle ilgili bir çalışmanız var
mı?
Teşekkür ederim.
BAŞKAN – Teşekkür ediyorum Sayın Kaplan.
Sayın Bakanım, başka bir soru yok.
Buyurun.
DEVLET BAKANI FARUK ÇELİK (Bursa) – Sayın Başkan, bu almayı
düşündüğümüz ve tasarının öngördüğü sözleşmeli erbaş ve erlerle ilgili alımlar
Türk Silahlı Kuvvetleri tarafından gerçekleştirilecek ve bunların istihdamı da
bölgesel amaçlı değil, Türkiye'nin bütün coğrafyası çerçevesinde istihdamları
söz konusudur. Bu konuda bir yanlış anlaşılmanın olmamasını özellikle belirtmek
istiyorum.
Ayrıca, tabii ki bu alımların bir amacı da, profesyonel ordunun
daha yaygın, daha kurumsal bir noktaya taşınması açısından bu da son derece önemli
bir bölüm teşkil etmektedir, bunu da belirtiyorum.
Bedelli askerlik sorusu da vardı bu sorunuzda. Böyle bir konunun
gündemimizde olmadığını da belirtiyorum.
Teşekkür ediyorum.
BAŞKAN – Teşekkür ederim Sayın Bakanım.
Saygıdeğer milletvekilleri, tasarının tümü üzerindeki görüşmeler
tamamlanmıştır. 
Maddelerine geçilmesini oylarınıza sunuyorum: 
HASİP KAPLAN (Şırnak) – Karar yeter sayısı istiyorum.
BAŞKAN – Karar yeter sayısı istiyorsunuz. 
HASİP KAPLAN (Şırnak) – Tek muhalefet biziz.
BAŞKAN – Peki, karar yeter sayısını arayacağım.
Kabul edenler… Kabul etmeyenler…Karar yeter sayısı yoktur.
Birleşime beş dakika ara veriyorum.
Kapanma Saati:
14.47

İKİNCİ OTURUM
Açılma Saati:
14.59
BAŞKAN: Başkan
Vekili Sadık YAKUT
KÂTİP ÜYELER:
Harun TÜFEKCİ (Konya), Yaşar TÜZÜN (Bilecik)
BAŞKAN – Sayın milletvekilleri, Türkiye Büyük Millet Meclisinin
75’inci Birleşiminin İkinci Oturumunu açıyorum.
633 sıra sayılı Tasarı’nın maddelerine geçilmesinin oylamasında
karar yeter sayısı bulunamamıştı.
Şimdi maddelere geçilmesini yeniden oylayacağım ve karar yeter
sayısını arayacağım.
Tasarının maddelerine geçilmesini kabul edenler... Kabul
etmeyenler... Kabul edilmiştir, karar yeter sayısı vardır. 
Görüşmelere kaldığımız yerden devam edeceğiz.
Komisyon ve Hükûmet yerinde.
Şimdi, birinci bölümün görüşmelerine başlıyoruz.
Birinci bölüm 1 ila 9’uncu maddeleri kapsamaktadır.
Birinci bölüm üzerinde ilk söz, Cumhuriyet Halk Partisi Grubu
adına Ankara Milletvekili Zekeriya Akıncı’ya aittir.
Sayın Akıncı, buyurun efendim. 
CHP GRUBU ADINA ZEKERİYA AKINCI (Ankara) – Sayın Başkan, değerli
milletvekilleri; hepinizi sevgiyle, saygıyla selamlıyorum. 
Terörle mücadele açısından önemli bir dönüşüm getirecek olan bir
yasa tasarısını tartışmaktayız, ama izin verirseniz bir Ankara milletvekili
olarak dün Ankara’nın karşı karşıya kaldığı felaketle ilgili bazı
düşüncelerimi, sadece benim değil sizlerin ve bütün Ankaralıların karşı karşıya
kaldığı kar felaketiyle ilgili düşüncelerimi de paylaşmak isterim. 
Öncelikle şunu ifade etmek isterim arkadaşlar… 
Sayın Başkan, herkes yolda kaldı ama kimse bu kar felaketini
dinlemek istemiyor galiba. 
BAŞKAN – Anladım, anladım.
Arkadaşlar, lütfen...
Siz devam ediniz, buyurunuz. 
ALİ TEMÜR (Giresun) – Dinliyoruz, dinliyoruz.
ZEKERİYA AKINCI (Devamla) – Dinliyor musunuz, peki.
Önce şunu ifade etmek isterim: Bizler bütün felaketlerle, doğal
felaketlerle baş etmeyi beceririz, Tanrı bizi bu beceriksiz yöneticilerin
felaketinden korusun! 
Dün gece binlerce, on binlerce Ankaralı yollarda kaldı, araçlarını
terk etti, kar altında saatlerce yürüyerek ancak evlerine ulaşabildiler. Deyim
yerindeyse dün Van Bahçesaray’ın yolları açıktı, ama Ankara Bahçelievler’in
yolları kapalıydı. Bu kaçıncıdır bilinmez, kimi ülkelerde altı ay kar yağar
hiçbir şey olmaz, ama Ankara’ya bir yılda topu topu iki üç kere kar yağar
şiddetli ve Ankara felç olur. Üstelik meteoroloji, televizyon kanalları günler
önceden haber verirler ve uyarı yaparlar, ama bu Ankara’yı yönetenler bir türlü
bu uyarılara kulak vermezler, hatta bazen yüzlerce pankart asarlar sağa sola
“Avrupa başkenti ödülü aldık.” diye. 
Şimdi, hepinize sormak istiyorum değerli arkadaşlarım: Bu büyük
ödülleri toplayan Ankara, nasıl olur iki gün yağan karla baş edemez? Ankara
milletvekillerine özellikle sormak istiyorum, seçimler öncesinde Başbakanın
gözüne girmek için çeşitli illerin milletvekilleri çıkıyor burada, istinat
duvarlarından bilmem su borusuna kadar yapılan, açılan tesisleri anlatıyorlar.
Ankara milletvekili AKP’li arkadaşlarım, sizler de şu kürsüye çıkın Allah
rızası için, bu Hükûmet Ankara için neler yaptı bir anlatın da bu millet bir
dinlesin. Ama hiçbir şey yapılmadığını biz de biliyoruz, Ankara’nın ihmal
edildiğini biliyoruz, en temel sorunlarına, başta su ve ulaşım olmak üzere
çözüm getirilemediğini, köklü bir çare getirilemediğini bizler biliyoruz. Niye
bulunamıyor ulaşıma çare? Çünkü, öncelikle Ankara’da metro unutuldu değerli
arkadaşlarım, diğer ekipmanlar zaten yok. Yirmi yıldır iş başında olan Sayın
Belediye Başkanı Ankara’da 20 santimetre metroyu açmamıştır; batar çıkarlarla,
alt, üst geçitlerle Ankara’yı oyalamıştır, Ankaralıları batar çıkarlara mahkûm
etmiştir, önce Ankara’yı borç batağına sokmuştur, sonra o borcun bir kısmını
Hükûmete yıkmıştır yani milletin sırtına yıkmıştır. 
Şimdi huzurunuzda Sayın Belediye Başkanına bir çağrı yapmak
istiyorum: Özellikle dün akşam Ankaralıların yaşadığı felaketten sonra, lütfen
Sayın Gökçek, aldığınız o çakma Avrupa kenti ödüllerini alın götürün ve
aldığınız yerlere iade edin. 
İki çift lafım da Sayın Ankara Valisine: Hatırlarsınız, bileceksiniz,
27 Aralık Ankara için önemlidir, Ankara’da o tarihte çeşitli törenler yapılır,
koşular düzenlenir, seymen alayları kurulur ve benzeri. Bu yıl ilk kez
yıllardır düzenlenen Ankara Seymen Yürüyüşü iptal edildi. Gerekçe, vatandaşın
ulaşımında, huzurunda aksama olmaması idi. 
Şimdi bu kürsüden Sayın Valime de seslenmek istiyorum: Merak
ediyorum Sayın Ankara Valisi, siz ki Ankaralıların bu kadar huzurunu ve
refahını düşünüyor iseniz dün akşam Ankaralıların çektiği çileden sonra kaçan
huzurlarına tanık olduktan sonra acaba bu gece rahat uyuyabildiniz mi? Huzuru,
refahı temin edebilmek için koşuyu yasakladınız, seymen alayını yasakladınız,
anladık ama elinizde kar yağışını yasaklama gibi bir şansınız yok. Lütfen,
Ankara’ya hep birlikte sahip çıkınız, hep birlikte sahip çıkalım. 
Değerli arkadaşlarım, görüşmekte olduğumuz yasa tasarısı aslında,
başta da söylediğim gibi son derece önemli bir dönüşümü içeriyor. Terörle
mücadelede bunca yıl yaşanan deneyimlerden, bunca yıl yaşanan zorluklardan
hareketle yeni bir örgütlenme modeli öngörülüyor. Daha kalıcı, daha etkili
sonuç alabilecek, terörle mücadelede ülkemizin daha başarılı olmasını
sağlayabilecek bir yapılanma öngörülüyor. Bunu komisyonda hep birlikte
tartıştık, değerlendirdik, Cumhuriyet Halk Partisi olarak biz de destek verdik.
Ancak bu tasarıya alelacele, yeterince konuşulmayan ve tek yanlı düşünülerek
hazırlanmış bir ekleme yapıldı ve bu ekleme üzerine yapılan tartışmalar ne
yazık ki konuşmakta olduğumuz yasa tasarısının özünü, esasını geride bıraktı, amaç
da mağduriyetlerin giderilmesiydi.
Sevgili arkadaşlarım, hepinizin bilmesini isterim ki, eğer bu
ülkede mağduriyetlerin giderilmesi öngörülüyor ise, biliniz ki bunun daima en
içten destekçisi biz Cumhuriyet Halk Partililer olacağız ama “mağduriyeti giderme”
adına, tek yanlı, sadece bir kesimi gözeten, diğer mağdurları unutup
görmezlikten gelen bir anlayış adil değildir, doğru değildir, haklı değildir.
Eğer, YAŞ kararlarıyla yaşanan mağduriyeti sadece 28 Şubat süreciyle sınırlı
tutup… Şimdi, yeni bir önergeyle bunu diğer YAŞ kararlarına da yayacak mısınız
bilmiyoruz ama sadece onlarla sınırlı tutmak yeterli değildir. Siz, bu yaz
yaşadığımız Anayasa değişikliği referandumunda en büyük yutturmacıyı
“darbecilerden hesap sormak” diye anlattınız ama zaman içinde görüldü ki,
bırakın darbecilerden hesap sormayı, o darbecilerin mağdur ettiği insanların
tümüne sahip çıkma, onlara haklarını ve onurlarını, itibarlarını iade etme
konusunda bile yeteri kadar gayret sarf etmiyorsunuz. 
Bakınız, bir grup konuşmasında Sayın Başbakan 12 Eylül idamlarını
anlatırken ağlamaklı oldu, boğazı düğümlendi, gözünden yaşlar süzüldü, biz bunu
unutmadık. Sayın Başbakanı öyle görünce sizler de ağlamaya başladınız, biz onu da unutmadık. Şimdi, hepinizin yüreğine,
vicdanına seslenmek istiyorum: Eğer, siz bu kadar duyarlı iseniz, o 12 Eylül’de
üçlü kararnameyle mağdur edilen, topu topu sayıları da 500’e bile ulaşmayan
insanlar söz konusu olunca niye ipe un seriyorsunuz? Dün Sayın Fatsa’nın
buradaki konuşmasını izledim, üzüldüm. Bunu savunabilmek için o kadar
kıvranmaya gerek yok ki, biraz cesaret,
biraz yüreklilik, biraz adalet, biraz eşitlik, biraz hak, biraz
hakkaniyet; hepsi bu, bunu yapacaksınız. YAŞ kararları tamam, anladık. Peki, 12
Mart’ın, 12 Eylül’ün diğer mağdurları ne olacak? Onları niye umursamıyorsunuz?
Siz hep kendinize Müslüman olmak zorunda mısınız? Dün kuliste kimi arkadaşlarla
konuştum, diyorlar ki: “Ya kardeşim, YAŞ kararlarında hiç olmazsa dosya vardır,
suç isnadı vardır, sayfalarca yazılmış raporlar vardır. Biz üçlü kararnameyle
atıldık, hakkımızda şu kadar bir kâğıt parçası yok; bırakın dosyayı, bir kâğıt
parçası yok” ve siz eğer gerçekten insanların darbe dönemlerinde yaşadıkları
mağduriyetin önüne geçmek istiyorsanız, işte bu kararnamelerle uzaklaştırılmış
insanları da lütfen sahipleniniz. Onların çoğunluğunun solcu, demokrat,
ilerici, Atatürkçü olması suç değildir, kabahat değildir. İktidarın da bizlerin
de onların sahiplenmesinin önünde engel hiç değildir. Onlar da bu ülkenin
yurttaşlarıdır, hepsine aynı gözle bakabilmeliyiz. 
Ve bir kez daha sesleniyorum: Eğer siz, gerçekten 12 Eylül’le
hesaplaşmak istiyor iseniz lütfen şu iki soruma samimi bir biçimde yanıt
veriniz: 12 Eylül’ün mağdurlarının haklarının ve –kendinizce- itibarlarının
iadesi için Sayın Rasim Çakır’ın vermiş olduğu kanun tekliflerini niye dikkate
almadınız? Bu yasada Komisyonda ve burada vermiş olacağımız, Komisyonda geç
kaldık, burada vermiş olduğumuz önergeyi niçin dikkate almıyorsunuz? Eğer siz,
gerçekten, içtenlikle 12 Eylül mağduriyetinin giderilmesinden yana iseniz Rasim
Çakır’ın dün bu kürsüden ortaya koyduğu feryatları ve iddiaları niye
umursamıyorsunuz? 
İki: Eğer siz gerçekten 12 Eylül’le hesaplaşmak konusunda samimi
iseniz, Mersin Milletvekilimiz Sayın Ali Rıza Öztürk başta olmak üzere, 12
Eylül’de “siyasi idamlar” diye tanımlanan ve sağcı, solcu ayrımı yapmadan idam
edilmiş insanlarla, yurttaşlarla ilgili olarak verilmiş olan bir teklif var,
diyor ki: Gelin, 12 Eylül’de gerçekleştirilmiş olan siyasi idamların
yürürlüğünü kaldıralım. Yani bir anlamda idam edilmiş o insanlara itibarlarını
kendimizce, Meclis olarak iade edelim. Peki, şu soruyu sormak istiyorum: Siz 12
Eylül’le hesaplaşmak istiyorsanız, Sayın Öztürk başta olmak üzere
arkadaşlarımızın vermiş olduğu bu teklifi niçin Adalet Komisyonunun raflarından
indirme cesaretini göstermiyorsunuz? Buyurun bunları getirin, bunları
düzenleyin, biz de sonuna kadar destek olalım, biz de sahiplenelim. İşte o
zaman insanlara hem haklarını hem de belki kendimizce itibarlarını iade etmiş
oluruz. Buna var mısınız?
K. KEMAL ANADOL (İzmir) – Yok… Yok…
ZEKERİYA AKINCI (Devamla) – Mektupları okuyup ağlamak yetmez. Eğer
bunu yaparsanız, bunu yapabilirseniz o zaman o göz yaşlarının bir anlamı olur. 
Hepinizi sevgiyle, saygıyla selamlıyorum. (CHP sıralarından
alkışlar) 
BAŞKAN – Teşekkür ederim. 
Sayın Enöz yok burada galiba. Evet.
Milliyetçi Hareket Partisi Grubu adına konuşma yok o zaman. 
KÜRŞAT ATILGAN (Adana) – Yok. 
BAŞKAN – Sayın Kaplan da yok. Dolayısıyla soru-cevap işlemini de
gerçekleştiremeyeceğiz. 
Birinci bölüm üzerindeki görüşmeler tamamlanmıştır.
Şimdi, birinci bölümde yer alan maddeleri, varsa o madde
üzerindeki önerge işlemlerini yaptıktan sonra ayrı ayrı oylarınıza sunacağım.
1’inci maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
2’nci maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
3’üncü madde üzerinde bir adet önerge vardır, önergeyi okutuyorum.

Buyurun.
Türkiye Büyük Millet Meclisi Başkanlığına
Görüşülmekte olan 633 sıra sayılı sözleşmeli erbaş ve er kanun
tasarısı ile Türk Silahlı Kuvvetleri Personel Kanununda değişiklik yapılmasına
dair kanun tasarısının 3 üncü maddesi (4)’üncü fıkrasına aşağıdaki cümlenin
eklenmesini arz ve teklif ederiz.




 Muharrem
  Varlı Zeki
  Ertugay Kamil Erdal
  Sipahi




 Adana Erzurum İzmir




 Oktay
  Vural Kürşat
  Atılgan




 İzmir Adana




İl Jandarma komutanları tarafından “sözleşmeli erbaş ve er olur”
belgesi düzenlenen Geçici köy korucuları ile bunların çocuklarına ait
müracaatlar öncelikle kabul edilir.
BAŞKAN – Komisyon önergeye katılıyor mu? 
MİLLÎ SAVUNMA KOMİSYONU BAŞKANI HASAN KEMAL YARDIMCI (İstanbul) –
Katılmıyoruz. 
BAŞKAN – Hükûmet? 
DEVLET BAKANI FARUK ÇELİK (Bursa) – Katılmıyoruz. 
KÜRŞAT ATILGAN (Adana) – Gerekçe…
BAŞKAN – Gerekçeyi okutuyorum: 
Gerekçe: 
1. Başarılı Geçici Köy Korucularını teşvik etmek.
2. Geçici Köy Korucularının terörle mücadeledeki tecrübelerinden
istifade etmek.
3. Geçici Köy korucularının bir kısmına istihdam yaratmak. 
BAŞKAN – Önergeyi oylarınıza sunuyorum: Kabul edenler… Kabul
etmeyenler… Kabul edilmemiştir.
Maddeyi oylarınıza sunuyorum: Kabul edenler… Kabul etmeyenler…
Kabul edilmiştir. 
4’üncü maddeyi oylarınıza sunuyorum: Kabul edenler… Kabul
etmeyenler… Kabul edilmiştir. 
5’inci maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
6’ncı maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
7’nci madde üzerinde bir adet önerge vardır.
Önergeyi okutuyorum:
Türkiye Büyük Millet Meclisi Başkanlığına
Görüşülmekte olan tasarının Madde 7’deki 4. Fıkranın yüzde yirmi
beşi ibaresinin yüzde ellisi olarak değiştirilmesini arz ve teklif ederim.




 Gökhan
  Durgun Zekeriya
  Akıncı Rasim
  Çakır




 Hatay Ankara Edirne




 Tayfun
  İçli Ahmet
  Tan




 Eskişehir İstanbul




BAŞKAN – Komisyon önergeye katılıyor mu?
MİLLÎ SAVUNMA KOMİSYONU BAŞKANI HASAN KEMAL YARDIMCI (İstanbul) –
Katılmıyoruz Sayın Başkan.
BAŞKAN – Hükûmet?
DEVLET BAKANI FARUK ÇELİK (Bursa) – Katılmıyoruz efendim.
BAŞKAN – Sayın Çakır, buyurun efendim. (CHP sıralarından alkışlar)
RASİM ÇAKIR (Edirne) – Teşekkür ederim Sayın Başkan.
Sayın Başkan, değerli arkadaşlarım; verdiğimiz önergenin temel
gerekçesi şu: Kurbağa adam, paraşütle atlayan, dalgıç, yani riskli olan
görevleri yapan personel Türk Silahlı Kuvvetlerinde ayrıca tazmin ediliyor.
Şimdi bizim anlamadığımız şu: Bir erbaş da paraşütle atlasa aynı can tehdidini
yaşıyor, bir astsubay da atlasa aynı riski alıyor, bir subay da atlasa aynı
riski alıyor ama subay alıyor 10 lira, astsubay alıyor 5 lira, erbaş alıyor 2,5
lira. Yani aynı riski taşıyan insanları kademelendirmenin bir anlamı yok.
Mademki onlar bu riski alıyorlar, hiç olmazsa yüzde 25’i kadar değil de yüzde
50’sini artıralım ki o insanların almış olduğu riske de bir parça değsin diye
bu önergeyi verdik. Ben önergeye desteklerinizi bekliyorum.
Bu önergemizin yanında, yine dünkü konuyla ilgili birkaç cümle
söylemek istiyorum. Arkadaşlar, dün burada arkadaşlarımız dediler ki: “Biz, 12
Mart ve 12 Eylül’de atılan subay, astsubay sayısını bilemiyoruz.” Arkadaşlar,
bu doğru değil. Millî Savunma Bakanlığına verilmiş bir önerge var, bu önergeye
verilmiş bir cevap var. Yani 12 Mart ve 12 Eylül’de ikili ve üçlü
kararnamelerle atılan subay, astsubay sayısı 600-700’ü geçmez yani bu o kadar
büyük rakamlar değil, YAŞ’la atılanlar
da biliyorsunuz 1.900’lerde. Onun için bu gerekçe haklı ve doğru bir gerekçe
değildir. 
Ayrıca, bir de şu gerekçe sunuldu: Maliye, bu konuda çok büyük bir
yük geleceğini gerekçe göstermiş. Arkadaşlar, bu da doğru değil. 12 Mart ve 12
Eylül’de atılan arkadaşlarımızın tamamı bir sosyal güvenlik kurumundan
emeklidir, ama SSK’dan ama BAĞ-KUR’dan emeklidir. Onlara Meclisimizin yapacağı
çok fazla bir maddi katkı yoktur ve bu arkadaşlarımız emeklilik statüsüne
gelmiş oldukları için bu arkadaşlarımızın o sizin YAŞ mağdurlarına ihdas
ettiğiniz uzman kadrolarda da çalışabilme imkânı yoktur. Yani bu, iddia
edildiği gibi maliyeye bir yük getirecek teklif değildir arkadaşlar. Bu, sadece
bir siyasi iradedir. Ben, dünden beri bunu kimin istemediğini inanın bulamadım.

K. KEMAL ANADOL (İzmir) – Niyetleri yok. 
RASİM ÇAKIR (Devamla) - Yani kim istemiyor, Millî Savunma
Bakanlığı mı, Genelkurmay mı, Maliye Bakanlığı mı, AKP Grubu mu, Başbakan mı?
Arıyorum, herkes “Benim için sorun yok.” diyor. Peki, istemeyen kim? İstemeyeni
bulamadım arkadaşlar. 
Şimdi, çok açık ve net sizin yüreğinize, vicdanınıza sesleniyorum:
Sayın Başbakan çıkıp Erdal Eren için, Mustafa Pehlivanoğlu için gözyaşı dökmedi
mi arkadaşlar grupta? Bu gözyaşı referandumdan önce dökülmüş bir timsah gözyaşı
mıydı, bir sahte gözyaşı mıydı? Biz o gözyaşından şimdi bunu mu anlayalım, bunu
mu algılayayım? O gözyaşını dökerek Türkiye’de bütün vatandaşlara Anayasa
değişikliğinin, referandumun ileri bir demokratik adım olduğunu anlatmadı mı?
Onların siyasi düşüncesine bakmadan, ayırmadan hepsini bu ülkenin çocukları, bu
ülkenin yurttaşları olarak yâd etmedi mi sevgili arkadaşlarım? Peki, o zaman
hangisi doğru? O günkü mü doğru, bugünkü mü doğru? Biz hangisini doğru olarak
milletimize anlatalım sevgili arkadaşlarım? Onun için, çok ciddi bir yanlıştan
dönün lütfen. Bu yanlışı yarın Türk milletine anlatamazsınız; YAŞ mağdurlarına
da anlatamazsınız, millete de anlatamazsınız. 
Önerime olumlu oy kullanmanızı diliyor, hepinizi saygıyla
selamlıyorum. (CHP sıralarından alkışlar)
BAŞKAN – Teşekkür ederim. 
Önergeyi oylarınıza sunuyorum: Kabul edenler… 
HASİP KAPLAN (Şırnak) – Efendim, aynı mahiyette önergemiz vardı.
Bu kadar da olmaz ki!
BAŞKAN – Burada önerge yok Sayın Kaplan. 
HASİP KAPLAN (Şırnak) –Aynı mahiyette… 
BAŞKAN – Üç madde sonra. 
Kabul edenler… Kabul etmeyenler… 
K. KEMAL ANADOL (İzmir) – Aferin! Aferin! 
BAŞKAN – Önerge kabul edilmemiştir. 
Maddeyi oylarınıza sunuyorum: Kabul edenler… Kabul etmeyenler…
Kabul edilmiştir. 
8’inci maddeyi oylarınıza sunuyorum: Kabul edenler… 
HASİP KAPLAN (Şırnak) – Karar yeter sayısı… 
BAŞKAN – Kabul etmeyenler… Kabul edilmiştir. 
Ben oylamaya sundum Hasip Bey.
HASİP KAPLAN (Şırnak) – 9’u atlamayın ama! 9’da karar yeter sayısı
istiyorum. 
BAŞKAN – 9’uncu maddede… 
Evet, 9’uncu maddeyi oylarınıza sunup karar yeter sayısını
arayacağım. Sayın Hasip Kaplan Bey karar yeter sayısı istiyor. 
9’uncu maddeyi kabul edenler… Kabul etmeyenler… Karar yeter sayısı
yoktur. 
Birleşime beş dakika ara veriyorum. 

Kapanma Saati:
15.19

ÜÇÜNCÜ OTURUM
Açılma Saati:
15.41
BAŞKAN: Başkan
Vekili Nevzat PAKDİL
KÂTİP ÜYELER:
Harun TÜFEKCİ (Konya), Bayram ÖZÇELİK (Burdur)
BAŞKAN – Sayın milletvekilleri, Türkiye Büyük Millet Meclisinin
75’inci Birleşiminin Üçüncü Oturumunu açıyorum.
633 sıra sayılı Tasarı’nın 9’uncu maddesinin oylanmasında karar
yeter sayısı bulunamamıştı. 
Şimdi, maddeyi yeniden oylayacağım ve karar yeter sayısını
arayacağım. 
Maddeyi kabul edenler… Kabul etmeyenler… Madde kabul edilmiştir,
karar yeter sayısı vardır.
HASİP KAPLAN (Şırnak) – Sayın Başkan, burada ne Komisyon var ne
Hükûmet var, siz nasıl oylama başlatıyorsunuz?
BAŞKAN – Sayın Kaplan…
HASİP KAPLAN (Şırnak) – İç Tüzük hükümlerine davet ediyorum.
BAŞKAN – Efendim, tamam, ben itirazınıza bir şey demiyorum,
müsaade buyurun…
HASİP KAPLAN (Şırnak) – Burada Sayın Bakan yok, Komisyon yok.
BAŞKAN – Saygıdeğer arkadaşlarım, bakınız…
Sayın Kaplan, burada biz bir maddeyi oyladık. Şu anda görüşmelere
devam etmek için Komisyonu ve Hükûmeti arayacağım, ona göre davranacağım
efendim.
HASİP KAPLAN (Şırnak) – 633’ü görüşüyoruz. İç Tüzük çok açık.
BAŞKAN – Efendim, bakınız, maddenin oylamasını yaptım; şimdi,
bulursak devam edeceğiz, bulmazsak başka bir yöne yöneleceğiz.
Birinci bölüm üzerinde yer alan maddeler üzerindeki oylamalar
tamamlanmıştır.
Tasarının görüşmelerine kaldığımız yerden devam edeceğiz.
Sayın Komisyon? Yok.
Ertelenmiştir.
Saygıdeğer milletvekilleri, 2’nci sırada yer alan Taşınır Donanım
Üzerindeki Uluslararası Teminatlar Hakkında Sözleşme ve Bu Sözleşmeye İlişkin
Hava Aracı Donanımına Özgü Konulara Dair Protokolün Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu’nun
görüşmelerine başlayacağız.
2.- Taşınır
Donanım Üzerindeki Uluslararası Teminatlar Hakkında Sözleşme ve Bu Sözleşmeye
İlişkin Hava Aracı Donanımına Özgü Konulara Dair Protokolün Onaylanmasının
Uygun Bulunduğuna Dair Kanun Tasarısı ile Dışişleri Komisyonu Raporu (1/904)
(S. Sayısı: 622)
BAŞKAN - Komisyon? Yok.
Ertelenmiştir.
3’üncü sırada yer alan, Türkiye Cumhuriyeti Hükümeti ve Kuveyt
Devleti Hükümeti Arasında Sürdürülebilir Kalkınma İçin Doğal Kaynakların ve
Çevrenin Korunması Alanında İşbirliği Mutabakat Zaptının Onaylanmasının Uygun
Bulunduğuna Dair Kanun Tasarısı ile Çevre ve Dışişleri Komisyonları
Raporlarının görüşmelerine başlayacağız.
3.- Türkiye
Cumhuriyeti Hükûmeti ve Kuveyt Devleti Hükûmeti Arasında Sürdürülebilir
Kalkınma İçin Doğal Kaynakların ve Çevrenin Korunması Alanında İşbirliği
Mutabakat Zaptının Onaylanmasının Uygun Bulunduğuna Dair Kanun Tasarısı ile
Çevre ve Dışişleri Komisyonları Raporları (1/927) (S. Sayısı: 652)
BAŞKAN – Komisyon? Yok.
Ertelenmiştir. 
4’üncü sırada yer alan, Uluslararası Kuzey-Güney Ulaştırma
Koridoru Hükümetlerarası Anlaşmasına Katılmamızın Uygun Bulunduğuna Dair Kanun
Tasarısı ve Dışişleri Komisyonu Raporu’nun görüşmelerine başlayacağız.
4.- Uluslararası
Kuzey-Güney Ulaştırma Koridoru Hükûmetlerarası Anlaşmasına Katılmamızın Uygun
Bulunduğuna Dair Kanun Tasarısı ve Dışişleri Komisyonu Raporu (1/683) (S.
Sayısı: 667)
BAŞKAN – Komisyon? Yok.
Ertelenmiştir.
5’inci sırada yer alan, Türkiye Cumhuriyeti Hükümeti ile Suriye Arap
Cumhuriyeti Hükümeti Arasında Tarım Alanında Ekonomik, Bilimsel ve Teknik
İşbirliği Mutabakat Muhtırasının Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu’nun görüşmelerine başlayacağız.
5.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Tarım
Alanında Ekonomik, Bilimsel ve Teknik İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/856) (S. Sayısı: 624)
BAŞKAN – Komisyon? Yok.
Ertelenmiştir.
6’ncı sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Müteahhitlik ve Teknik Müşavirlik Hizmetleri
Alanlarında İşbirliğine İlişkin Mutabakat Zaptının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu’nun
görüşmelerine başlayacağız.
6.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Müteahhitlik
ve Teknik Müşavirlik Hizmetleri Alanlarında İşbirliğine İlişkin Mutabakat
Zaptının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu (1/870) (S. Sayısı: 625)
BAŞKAN – Komisyon? Yok.
Ertelenmiştir. 
7’nci sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Sınır Kapılarının Ortak Kullanımına İlişkin
Mutabakat Zaptının Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu’nun görüşmelerine başlayacağız.
7.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Sınır
Kapılarının Ortak Kullanımına İlişkin Mutabakat Zaptının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/863) (S.
Sayısı: 626)
BAŞKAN – Komisyon? Yok.
Ertelenmiştir.
8’inci sırada yer alan, Türkiye Cumhuriyeti Hükümeti İçişleri
Bakanlığı ile Suriye Arap Cumhuriyeti Hükümeti İçişleri Bakanlığı Arasında
Güvenlik İşbirliği Anlaşmasının Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu’nun görüşmelerine başlayacağız.
8.- Türkiye
Cumhuriyeti Hükûmeti İçişleri Bakanlığı ile Suriye Arap Cumhuriyeti Hükûmeti
İçişleri Bakanlığı Arasında Güvenlik İşbirliği Anlaşmasının Onaylanmasının
Uygun Bulunduğuna Dair Kanun Tasarısı ile Dışişleri Komisyonu Raporu (1/823)
(S. Sayısı: 627)
BAŞKAN – Komisyon? Yok. 
Ertelenmiştir.
Sayın milletvekilleri, 9’uncu sırada yer alan, Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Çevre Koruma Alanında
İşbirliği Anlaşmasının Onaylanmasının Uygun Bulunduğuna Dair Kanun Tasarısı ile
Çevre ve Dışişleri komisyonları raporlarının görüşmelerine başlayacağız.
9.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Çevre Koruma
Alanında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ile Çevre ve Dışişleri Komisyonları Raporları (1/855) (S. Sayısı:
628)(x)
BAŞKAN – Komisyon ve Hükûmet yerinde.
Komisyon raporu 628 sıra sayısıyla bastırılıp dağıtılmıştır. 
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir. 
1’inci maddeyi okutuyorum: 
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA ÇEVRE KORUMA
ALANINDA İŞBİRLİĞİ ANLAŞMASININ ONAYLANMASININ UYGUN BULUNDUĞUNA DAİR KANUN
TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti ile Suriye Arap Cumhuriyeti Hükümeti Arasında Çevre Koruma
Alanında İşbirliği Anlaşması”nın onaylanması uygun bulunmuştur.
BAŞKAN – Maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.


(x) 628 S. Sayılı
Basmayazı tutanağa eklidir.
Oylama için iki dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN – Sayın milletvekilleri, Türkiye Cumhuriyeti Hükümeti ile
Suriye Arap Cumhuriyeti Hükümeti Arasında Çevre Koruma Alanında İşbirliği
Anlaşmasının Onaylanmasının Uygun Bulunduğuna Dair Kanun Tasarısı açık oylama
sonucunu arz ediyorum: 
“Kullanılan Oy Sayısı :  201
Kabul : 201(x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın hayırlı olmasını diliyorum.
10’uncu sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Hayvan Sağlığı Alanında İşbirliği Mutabakat
Muhtırasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu’nun görüşmelerine başlayacağız.
10.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Hayvan
Sağlığı Alanında İşbirliği Mutabakat Muhtırasının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/858) (S.
Sayısı: 629) (xx)
BAŞKAN – Komisyon ve Hükûmet yerinde. 
Komisyon raporu 629 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum: 
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA HAYVAN
SAĞLIĞI ALANINDA İŞBİRLİĞİ MUTABAKAT MUHTIRASININ ONAYLANMASININ UYGUN
BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti ile Suriye Arap Cumhuriyeti Hükümeti Arasında Hayvan
Sağlığı Alanında İşbirliği Mutabakat Muhtırası”nın onaylanması uygun
bulunmuştur.
BAŞKAN – Maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
2’nci maddeyi okutuyorum: 
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum: 
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.


(x) Açık oylama
kesin sonuçlarını gösteren tablo tutanağa eklidir.
(xx) 629 S.
Sayılı Basmayazı tutanağa eklidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Oylama için iki dakika süre veriyorum ve oylama işlemini
başlatıyorum. 
(Elektronik cihazla oylama yapıldı)
BAŞKAN – Saygıdeğer milletvekilleri, Türkiye Cumhuriyeti Hükümeti
ile Suriye Arap Cumhuriyeti Hükümeti Arasında Hayvan Sağlığı Alanında İşbirliği
Mutabakat Muhtırasının Onaylanmasının Uygun Bulunduğuna Dair Kanun Tasarısı
açık oylama sonucu:
“Kullanılan Oy Sayısı : 202
Kabul : 202 (x)



 Kâtip
  Üye  Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın hayırlı olmasını diliyorum.
11’inci sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Bitki Koruma ve Karantina Alanında İşbirliği
Mutabakat Muhtırasının Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu’nun görüşmelerine başlayacağız.
11.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Bitki Koruma
ve Karantina Alanında İşbirliği Mutabakat Muhtırasının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/859) (S.
Sayısı: 630) (xx)
BAŞKAN – Komisyon ve Hükûmet yerinde.
Komisyon raporu 630 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA BİTKİ KORUMA
VE KARANTİNA ALANINDA İŞBİRLİĞİ MUTABAKAT MUHTIRASININ ONAYLANMASININ UYGUN
BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Bitki Koruma ve
Karantina Alanında İşbirliği Mutabakat Muhtırası”nın onaylanması uygun bulunmuştur.
BAŞKAN – Maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:


(x) Açık oylama
kesin sonuçlarını gösteren tablo tutanağa eklidir.
(xx) 630 S.
Sayılı Basmayazı tutanağa eklidir.
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Bir dakika süre veriyorum ve oylama işlemini başlatıyorum.
(Elektronik cihazla oylama yapıldı) 
BAŞKAN – Saygıdeğer milletvekilleri, Türkiye Cumhuriyeti Hükümeti
ile Suriye Arap Cumhuriyeti Hükümeti Arasında Bitki Koruma ve Karantina
Alanında İşbirliği Mutabakat Muhtırası’nın Onaylanmasının Uygun Bulunduğuna
Dair Kanun Tasarısı açık oylama sonucu:
“Kullanılan Oy Sayısı : 204
Kabul : 204 (x)



 Kâtip Üye  Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın iki ülkeye de hayırlı olmasını diliyorum.
12’nci sırada yer alan, Türkiye Cumhuriyeti Hükümeti İçişleri
Bakanlığı ile Suriye Arap Cumhuriyeti Hükümeti İçişleri Bakanlığı Arasında
Polis Teşkilatlarınca Yürütülen Güvenlik Hizmetlerinde Etkinliğin
Yükseltilmesine Yönelik Projeli Çalışmalarda İşbirliği Protokolü’nün
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu’nun görüşmelerine başlayacağız.
12.- Türkiye
Cumhuriyeti Hükûmeti İçişleri Bakanlığı ile Suriye Arap Cumhuriyeti Hükûmeti
İçişleri Bakanlığı Arasında Polis Teşkilatlarınca Yürütülen Güvenlik
Hizmetlerinde Etkinliğin Yükseltilmesine Yönelik Projeli Çalışmalarda İşbirliği
Protokolünün Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/930) (S. Sayısı: 632) (xx)
BAŞKAN – Komisyon ve Hükûmet yerinde.
Komisyon raporu 632 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum:
TÜRKİYE
CUMHURİYETİ HÜKÜMETİ İÇİŞLERİ BAKANLIĞI İLE SURİYE ARAP CUMHURİYETİ HÜKÜMETİ
İÇİŞLERİ BAKANLIĞI ARASINDA POLİS TEŞKİLATLARINCA YÜRÜTÜLEN GÜVENLİK
HİZMETLERİNDE ETKİNLİĞİN YÜKSELTİLMESİNE YÖNELİK PROJELİ ÇALIŞMALARDA İŞBİRLİĞİ
PROTOKOLÜNÜN ONAYLANMASININ UYGUN BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti İçişleri Bakanlığı ile Suriye Arap Cumhuriyeti Hükümeti
İçişleri Bakanlığı Arasında Polis Teşkilatlarınca Yürütülen Güvenlik
Hizmetlerinde Etkinliğin Yükseltilmesine Yönelik Projeli Çalışmalarda İşbirliği
Protokolü”nün onaylanması uygun bulunmuştur.


(x) Açık oylama
kesin sonuçlarını gösteren tablo tutanağa eklidir.
(xx) 632 S. Sayılı
Basmayazı tutanağa eklidir.
BAŞKAN – Maddeyi oylarınıza sunuyorum: Kabul edenler… Kabul
etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza sunuyorum:
Kabul edenler… Kabul etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN - Türkiye Cumhuriyeti Hükümeti İçişleri Bakanlığı ile
Suriye Arap Cumhuriyeti Hükümeti İçişleri Bakanlığı Arasında Polis
Teşkilatlarınca Yürütülen Güvenlik Hizmetlerinde Etkinliğin Yükseltilmesine
Yönelik Projeli Çalışmalarda İşbirliği Protokolünün Onaylanmasının Uygun
Bulunduğuna Dair Kanun Tasarısı açık oylama sonucu:
“Kullanılan Oy Sayısı : 206
Kabul : 206 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye de hayırlı olmasını diliyorum. 
13’üncü sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Turizm Alanında İşbirliği Mutabakat Zaptının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu’nun görüşmelerine başlayacağız. 
13.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Turizm
Alanında İşbirliği Mutabakat Zaptının Onaylanmasının Uygun Bulunduğuna Dair
Kanun Tasarısı ve Dışişleri Komisyonu Raporu (1/817) (S. Sayısı: 634) (xx)
Komisyon ve Hükûmet yerinde. 
Komisyon raporu 634 sıra sayısıyla bastırılıp dağıtılmıştır. 
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler..
Kabul etmeyenler… Kabul edilmiştir. 
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA TURİZM
ALANINDA IŞBİRLİĞİ MUTABAKAT ZAPTININ ONAYLANMASININ UYGUN BULUNDUĞUNA DAİR
KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti ile Suriye Arap Cumhuriyeti Hükümeti Arasında Turizm
Alanında İşbirliği Mutabakat Zaptı”nın onaylanması uygun bulunmuştur.


(x) Açık oylama
kesin sonuçlarını gösteren tablo tutanağa eklidir.
(xx) 634 S.
Sayılı Basmayazı tutanağa eklidir.
BAŞKAN - Kabul edenler…
Kabul etmeyenler… Kabul
edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN - Kabul edenler…
Kabul etmeyenler… Kabul
edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN - Kabul edenler…
Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul
etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN - Türkiye Cumhuriyeti Hükümeti ile Suriye Arap Cumhuriyeti
Hükümeti Arasında Turizm Alanında İşbirliği Mutabakat Zaptının Onaylanmasının
Uygun Bulunduğuna Dair Kanun Tasarısı açık oylama sonucu:
“Kullanılan Oy Sayısı : 205
Kabul : 205 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye de hayırlı olmasını diliyorum. 
14’üncü sırada yer alan, Türkiye Cumhuriyeti Ulaştırma Bakanlığı
ve Suriye Arap Cumhuriyeti Ulaştırma Bakanlığı Arasında Denizcilik İşbirliği
Alanında Mutabakat Zaptının Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu’nun görüşmelerine başlayacağız. 
14.- Türkiye
Cumhuriyeti Ulaştırma Bakanlığı ve Suriye Arap Cumhuriyeti Ulaştırma Bakanlığı
Arasında Denizcilik İşbirliği Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/857) (S.
Sayısı: 635) (xx)
BAŞKAN – Komisyon ve Hükûmet yerinde. 
Komisyon raporu 635 sıra sayısıyla bastırılıp dağıtılmıştır. 
Tasarının tümü üzerinde söz talebi yoktur. 
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir. 
1’inci maddeyi okutuyorum:
TÜRKİYE
CUMHURİYETİ ULAŞTIRMA BAKANLIĞI VE SURİYE ARAP CUMHURİYETİ ULAŞTIRMA BAKANLIĞI
ARASINDA DENİZCİLİK İŞBİRLİĞİ ALANINDA MUTABAKAT ZAPTININ ONAYLANMASININ UYGUN
BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Ulaştırma Bakanlığı ve Suriye Arap Cumhuriyeti Ulaştırma Bakanlığı
Arasında Denizcilik İşbirliği Alanında Mutabakat Zaptı”nın onaylanması uygun
bulunmuştur.
BAŞKAN – Kabul
edenler… Kabul etmeyenler… Kabul edilmiştir.


(x) Açık oylama
kesin sonuçlarını gösteren tablo tutanağa eklidir.
(xx) 635 S.
Sayılı Basmayazı tutanağa eklidir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN - Kabul edenler…
Kabul etmeyenler… Kabul
edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN - Kabul edenler…
Kabul etmeyenler… Kabul
edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul
etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN – Türkiye Cumhuriyeti Ulaştırma Bakanlığı ve Suriye Arap
Cumhuriyeti Ulaştırma Bakanlığı Arasında Denizcilik İşbirliği Alanında
Mutabakat Zaptının Onaylanmasının Uygun Bulunduğuna Dair Kanun Tasarısı açık
oylama sonucu: 
“Kullanılan Oy Sayısı : 210 
Kabul : 210 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye de hayırlı olmasını diliyorum.
15’inci sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Su Kaynaklarının Verimli Kullanımı ve
Kuraklıkla Mücadele Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ve Çevre ile Dışişleri komisyonları
raporlarının görüşmelerine başlayacağız.
15.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Su
Kaynaklarının Verimli Kullanımı ve Kuraklıkla Mücadele Alanında Mutabakat
Zaptının Onaylanmasının Uygun Bulunduğuna Dair Kanun Tasarısı ve Çevre ile
Dışişleri Komisyonları Raporları (1/860) (S. Sayısı: 636) (xx)
BAŞKAN – Komisyon ve Hükûmet yerinde.
Komisyon raporu 636 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA SU
KAYNAKLARININ VERİMLİ KULLANIMI VE KURAKLIKLA MÜCADELE ALANINDA MUTABAKAT
ZAPTININ ONAYLANMASININ UYGUN BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Su Kaynaklarının Verimli
Kullanımı ve Kuraklıkla Mücadele Alanında Mutabakat Zaptı”nın onaylanması uygun bulunmuştur.


(x) Açık oylama
kesin sonuçlarını gösteren tablo tutanağa eklidir.
(xx) 636 S.
Sayılı Basmayazı tutanağa eklidir.
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum:
MADDE 2- Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı) 
BAŞKAN – Türkiye Cumhuriyeti Hükümeti ile Suriye Arap Cumhuriyeti
Hükümeti Arasında Su Kaynaklarının Verimli Kullanımı ve Kuraklıkla Mücadele
Alanında Mutabakat Zaptının Onaylanmasının Uygun Bulunduğuna Dair Kanun
Tasarısı açık oylama sonucu:
“Kullanılan Oy Sayısı : 213
Kabul : 213 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye de hayırlı olmasını diliyorum. 
Sayın milletvekilleri, 16’ncı sırada yer alan, Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Su Kalitesinin
İyileştirilmesi Alanında Mutabakat Zaptının Onaylanmasının Uygun Bulunduğuna
Dair Kanun Tasarısı ve Çevre ile Dışişleri komisyonları raporlarının
görüşmelerine başlayacağız.
16.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Su
Kalitesinin İyileştirilmesi Alanında Mutabakat Zaptının Onaylanmasının Uygun
Bulunduğuna Dair Kanun Tasarısı ve Çevre ile Dışişleri Komisyonları Raporları
(1/861) (S. Sayısı: 637) (xx)
BAŞKAN – Komisyon ve Hükûmet yerinde. 
Komisyon raporu 637 sıra sayısıyla bastırılıp dağıtılmıştır. 
Tasarının tümü üzerinde Cumhuriyet Halk Partisi Grubu adına
Balıkesir Milletvekili Sayın Hüseyin Pazarcı. 
Buyurun efendim. (CHP sıralarından alkışlar) 
CHP GRUBU ADINA HÜSEYİN PAZARCI (Balıkesir) – Sayın Başkan,
değerli milletvekilleri; 637 sıra sayılı Türkiye Cumhuriyeti Hükümeti ile
Suriye Arap Cumhuriyeti Hükümeti Arasında Su Kalitesinin İyileştirilmesi
Alanında Mutabakat Zaptı konusunda Cumhuriyet Halk Partisi Grubu adına söz
almış bulunuyorum. Hepinizi saygıyla selamlıyorum. 


(x) Açık oylama
kesin sonuçlarını gösteren tablo tutanağa eklidir.
(xx) 637 S.
Sayılı Basmayazı tutanağa eklidir.
Değerli milletvekilleri, adından da anlaşılacağı gibi, eldeki
mutabakat zaptı, esas olarak su kalitesiyle ilgili bulunmaktadır. Bu çerçevede
özellikle su kirliliğinin azaltılması, arıtılmış suların tekrar kullanılması,
altyapı sistemlerinin projelendirilmesi gibi konular bu mutabakat zaptı
çerçevesinde düzenlenmektedir. 
Bildiğiniz gibi, Türkiye ile Suriye arasındaki su sorunu
dediğimizde Fırat ve Dicle suları akla gelmektedir ve bunların kullanılması
özellikle söz konusu edilmektedir. Bu çerçevede bakıldığında da en temel sorun
bu Dicle ve Fırat akarsularının sularının miktar olarak paylaşımı yani başka
bir deyişle de tahsisi söz konusu edilmektedir. 
Bu çerçevede Suriye’yle daha 1987 yılında Ekonomik İşbirliği
Protokolü imzalanmış olup geçici olarak, bir yenisi yapılana kadar saniyede 500
metreküp su bırakılması kabul edilmiş bulunmaktadır Türkiye tarafından. Ancak
bu 500 metreküp/saniye su bırakılması Suriye’yi tatmin etmemekte ve daha büyük
miktarlar -en az beklentisinin öyle olduğu görülüyor- 750 metreküp Fırat’tan su
bırakılması şeklinde bir arzu ifade etmektedir Suriye. Şimdi, Suriye,
dolayısıyla hâlihazırda suların miktar olarak paylaşımı konusundaki bu
iddiasını sürdürmekte ve 500 metreküplük anlaşmayla tatmin olmaz iken, öte
yandan bu eldeki yaptığımız anlaşmalarla Suriye sular üzerindeki öteki ulusal
çıkarlarını korumayı sürdürmektedir. Sınıraşan sularımız sorunu bir bütün
olarak ele alındığı takdirde yani suların miktar olarak paylaşımı, artı suların
kalitesi şeklinde alındığı takdirde ancak tam olarak Türkiye bakımından
korunabilecektir. Eğer bunu bir bütünlük içinde ele almaz parça parça su
sorunlarını miktar sorunu dışında ele alma yoluna gidersek o zaman ulusal
çıkarlarımızı korumada bazı noksanlarımız olma durumunda kalmaktayız. Nitekim
eldeki mutabakat zaptı da bu yöndeki örneklerden birini oluşturmaktadır. Su
kalitesi vesilesiyle örneğin sorunun bütünlüğü kaybolurken şu tür hükümlerin bu
mutabakat zaptında yer aldığını görüyoruz: 2’nci maddesi, mutabakat zaptının,
8’inci paragrafında tarafların iş birliği yapacağı konular sayılırken “Kirleten
öder.” ilkesi ifade edilmekte ve bu konuda da iş birliği yapılacağı ifade
edilmektedir. Oysa değerli arkadaşlarım, “Kirleten öder.” ilkesi, yukarı
kıyıdaş konumunda olan Türkiye bakımından işlemeyecek bir ilkedir, şu
şekildeki, lehimize işlemeyecek bir ilkedir. Yukarı kıyıdaştan aşağı kıyıdaşa
gider sular. Dolayısıyla, bir kirletme olayı söz konusu olursa, sadece ve
sadece Türkiye kirlettiği zaman bu ilke çalışacaktır. Aksi takdirde, Suriye’de
bir kirletme olayıyla karşılaşsak, bunun Türkiye’ye doğru akmaması nedeniyle
suyun Türkiye’yi kirletmesi söz konusu olmamaktadır. Dolayısıyla, sadece ve
sadece Türkiye’nin suları kirletmesi hususu bizim üstümüze bu mutabakat
zaptıyla yüklenme yoluna gidilmektedir, tek taraflı bir ödün verme şeklinde bir
sonuç doğurmaktadır.
Bunun dışında, başka birtakım maddeler de burada yer almaktadır.
Örneğin, bu çerçevede, yine Türkiye aleyhine çalışacak 2’nci maddenin 10’uncu
paragrafını görüyoruz. 10’uncu paragraf, su kalitesinde izin, denetim ve
yaptırım sistemlerinin işletilmesinde iş birliği yapacağımızı öngörmektedir ama
su kalitesiyle ilgili izinler, yaptırımlar ancak Türkiye’ye karşı söz konusu
edilebilecek unsurlardır. Yani Suriye izin vermediği takdirde, su kalitesine
ilişkin bir olumsuzlukta Türkiye zarar görecek ama bunun tersi, böyle bir
mekanizmanın işletilmesi durumunda Suriye bakımından hiçbir sonuç
vermeyecektir. 
Bütün bu verileri göz önünde tutarak, bütüncül olarak su konusunu
ele almamanın sonucu olarak Türkiye’nin yararına çalışmayacak bir mutabakat
zaptıyla karşı karşıya bulunuyoruz ve bu mutabakat zaptıyla ülkemizin ulusal
çıkarlarını yeteri gibi koruduğumuz kanaatinde de değiliz. Bu nedenle
Cumhuriyet Halk Partisi Grubu olarak eldeki mutabakat zaptına ret oyu
vereceğiz. 
Hepinize saygılar sunuyorum. (CHP sıralarından alkışlar)
BAŞKAN – Teşekkür ediyorum Sayın Pazarcı.
Tasarının maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir. 
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA SU
KALİTESİNİN İYİLEŞTİRİLMESİ ALANINDA MUTABAKAT ZAPTININ ONAYLANMASININ UYGUN
BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Su Kalitesinin
İyileştirilmesi Alanında Mutabakat Zaptı”nın onaylanması uygun bulunmuştur.
BAŞKAN – Kabul edenler... Kabul etmeyenler... Kabul edilmiştir. 
2’nci maddeyi okutuyorum: 
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler... Kabul etmeyenler... Kabul edilmiştir. 
3’üncü maddeyi okutuyorum: 
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler... Kabul etmeyenler... Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler... Kabul etmeyenler... Kabul edilmiştir. 
Oylama için iki dakika süre veriyorum ve oylama işlemini
başlatıyorum. 
(Elektronik cihazla oylama yapıldı)
BAŞKAN – Sayın milletvekilleri, Türkiye Cumhuriyeti Hükümeti ile
Suriye Arap Cumhuriyeti Hükümeti Arasında Su Kalitesinin İyileştirilmesi
Alanında Mutabakat Zaptının Onaylanmasının Uygun Bulunduğuna Dair Kanun
Tasarısı açık oylama sonucu: 
“Kullanılan Oy Sayısı : 215
Kabul : 200
Ret : 15 (x)



 Kâtip
  Üye  Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye hayırlı olmasını diliyorum. 
17’nci sırada yer alan, Türkiye Cumhuriyeti ile Suriye Arap Cumhuriyeti
Arasında Bilgi ve İletişim Teknolojileri Alanında Mutabakat Zaptının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu’nun görüşmelerine başlayacağız. 


(x) Açık oylama
kesin sonuçlarını gösteren tablo tutanağa eklidir.
17.- Türkiye
Cumhuriyeti ile Suriye Arap Cumhuriyeti Arasında Bilgi ve İletişim
Teknolojileri Alanında Mutabakat Zaptının Onaylanmasının Uygun Bulunduğuna Dair
Kanun Tasarısı ile Dışişleri Komisyonu Raporu (1/864) (S. Sayısı: 638) (x)
BAŞKAN – Komisyon ve Hükûmet yerinde. 
Komisyon raporu 638 sıra sayısıyla bastırılıp dağıtılmıştır. 
Tasarının tümü üzerinde söz talebi yoktur. 
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir. 
1’inci maddeyi okutuyorum:
TÜRKİYE
CUMHURİYETİ İLE SURİYE ARAP CUMHURİYETİ ARASINDA BİLGİ VE İLETİŞİM
TEKNOLOJİLERİ ALANINDA MUTABAKAT ZAPTININ ONAYLANMASININ UYGUN BULUNDUĞUNA DAİR
KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti ile Suriye Arap Cumhuriyeti Arasında Bilgi ve İletişim
Teknolojileri Alanında Mutabakat Zaptı”nın onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir. 
2’nci maddeyi okutuyorum: 
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir. 
3’üncü maddeyi okutuyorum: 
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir. 
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler... Kabul etmeyenler... Kabul edilmiştir.
Oylama için iki dakika süre veriyorum ve oylama işlemini
başlatıyorum. 
(Elektronik cihazla oylama yapıldı)
BAŞKAN - Türkiye Cumhuriyeti ile Suriye Arap Cumhuriyeti Arasında
Bilgi ve İletişim Teknolojileri Alanında Mutabakat Zaptının Onaylanmasının
Uygun Bulunduğuna Dair Kanun Tasarısı açık oylama sonucu: 
“Kullanılan Oy Sayısı : 216
Kabul : 216 (xx)



 Kâtip
  Üye  Kâtip
  Üye




 Harun
  Tüfekci Bayram
  Özçelik 




 Konya Burdur” 



Anlaşmanın her iki ülkeye de hayırlı olmasını diliyorum. 
18’inci sırada yer alan, Cumhuriyeti Hükümeti ile Suriye Arap
Cumhuriyeti Hükümeti Arasında Gençlik ve Spor Alanlarında İşbirliği
Protokolünün Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu’nun görüşmelerine başlayacağız. 


(x) 638 S. Sayılı
Basmayazı tutanağa eklidir.
(xx) Açık oylama
kesin sonuçlarını gösteren tablo tutanağa eklidir.
18.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Gençlik ve
Spor Alanlarında İşbirliği Protokolünün Onaylanmasının Uygun Bulunduğuna Dair
Kanun Tasarısı ile Dışişleri Komisyonu Raporu (1/867) (S. Sayısı: 639) (x)
BAŞKAN - Komisyon ve Hükûmet yerinde. 
Komisyon raporu 639 sıra sayısıyla bastırılıp dağıtılmıştır. 
Tasarının tümü üzerinde söz talebi yoktur. 
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir. 
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA GENÇLİK VE
SPOR ALANLARINDA İŞBİRLİĞİ PROTOKOLÜNÜN
ONAYLANMASININ UYGUN BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti ile Suriye Arap Cumhuriyeti Hükümeti Arasında Gençlik ve
Spor Alanlarında İşbirliği Protokolü”nün onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer. 
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN – Türkiye Cumhuriyeti Hükümeti ile Suriye Arap Cumhuriyeti
Hükümeti Arasında Gençlik ve Spor Alanlarında İşbirliği Protokolünün
Onaylanmasının Uygun Bulunduğuna Dair Kanun Tasarısı açık oylama sonucu:
“Kullanılan Oy Sayısı : 201 
Kabul : 201 (xx)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”





(x) 639 S. Sayılı
Basmayazı tutanağa eklidir.
(xx) Açık oylama
kesin sonuçlarını gösteren tablo tutanağa eklidir.
Anlaşmanın her iki ülkeye de hayırlı olmasını diliyorum.
19’uncu sırada yer alan, Türkiye Cumhuriyeti İçişleri Bakanlığı
ile Suriye Arap Cumhuriyeti Yerel Yönetim Bakanlığı Arasında Yerel Yönetim
Alanında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu’nun görüşmelerine başlayacağız.
19.- Türkiye
Cumhuriyeti İçişleri Bakanlığı ile Suriye Arap Cumhuriyeti Yerel Yönetim
Bakanlığı Arasında Yerel Yönetim Alanında İşbirliği Anlaşmasının Onaylanmasının
Uygun Bulunduğuna Dair Kanun Tasarısı ile Dışişleri Komisyonu Raporu (1/914)
(S. Sayısı: 640) (x)
BAŞKAN – Komisyon ve Hükûmet yerinde. 
Komisyon raporu 640 sıra sayısıyla bastırılıp dağıtılmıştır. 
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler...
Kabul etmeyenler... Kabul edilmiştir. 
1’inci maddeyi okutuyorum:
TÜRKİYE
CUMHURİYETİ İÇİŞLERİ BAKANLIĞI İLE SURİYE ARAP CUMHURİYETİ YEREL YÖNETİM
BAKANLIĞI ARASINDA YERELYÖNETİM ALANINDA İŞBİRLİĞİ ANLAŞMASININ ONAYLANMASININ
UYGUN BULUNDUĞUNA DAİR KANUN TASARISI
MADDE 1- 23 Aralık 2009 tarihinde Şam’da imzalanan “Türkiye
Cumhuriyeti İçişleri Bakanlığı ile Suriye Arap Cumhuriyeti Yerel Yönetim
Bakanlığı Arasında Yerel Yönetim Alanında İşbirliği Anlaşması”nın onaylanması
uygun bulunmuştur.
BAŞKAN – Kabul edenler... Kabul etmeyenler... Kabul edilmiştir. 
2’nci maddeyi okutuyorum: 
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler... Kabul etmeyenler... Kabul edilmiştir. 
3’üncü maddeyi okutuyorum: 
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler... Kabul etmeyenler... Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler... Kabul etmeyenler... Kabul edilmiştir. 
Oylama için bir dakika süre veriyorum ve oylama işlemini
başlatıyorum. 
(Elektronik cihazla oylama yapıldı)
BAŞKAN – Türkiye Cumhuriyeti İçişleri Bakanlığı ile Suriye Arap
Cumhuriyeti Yerel Yönetim Bakanlığı Arasında Yerel Yönetim Alanında İşbirliği
Anlaşmasının Onaylanmasının Uygun Bulunduğuna Dair Kanun Tasarısı açık oylama
sonucu: 
“Kullanılan Oy Sayısı : 203
Kabul : 203 (xx)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



 
(x) 640 S. Sayılı
Basmayazı tutanağa eklidir.
(xx) Açık oylama
kesin sonuçlarını gösteren tablo tutanağa eklidir.
Anlaşmanın her iki ülkeye de hayırlı olmasını diliyorum.
20’nci sırada yer alan, Türkiye Cumhuriyeti Ulaştırma Bakanlığı ve
Suriye Arap Cumhuriyeti Ulaştırma Bakanlığı Arasında Demiryolu Alanında
Mutabakat Zaptının Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu’nun görüşmelerine başlayacağız.
20.- Türkiye
Cumhuriyeti Ulaştırma Bakanlığı ve Suriye Arap Cumhuriyeti Ulaştırma Bakanlığı
Arasında Demiryolu Alanında Mutabakat Zaptının Onaylanmasının Uygun Bulunduğuna
Dair Kanun Tasarısı ile Dışişleri Komisyonu Raporu (1/922) (S. Sayısı: 641) (x)
BAŞKAN – Komisyon ve Hükûmet yerinde.
Komisyon raporu 641 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum:
TÜRKİYE
CUMHURİYETİ ULAŞTIRMA BAKANLIĞI VE SURİYE ARAP CUMHURİYETİ ULAŞTIRMA BAKANLIĞI
ARASINDA DEMİRYOLU ALANINDA MUTABAKAT ZAPTININ ONAYLANMASININ UYGUN BULUNDUĞUNA
DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Ulaştırma Bakanlığı ve Suriye Arap Cumhuriyeti Ulaştırma Bakanlığı
Arasında Demiryolu Alanında Mutabakat Zaptı”nın onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir. 
Açık oylamanın elektronik oylama cihazıyla yapılmasını oylarınıza
sunuyorum: Kabul edenler... Kabul etmeyenler... Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN – Türkiye Cumhuriyeti Ulaştırma Bakanlığı ve Suriye Arap
Cumhuriyeti Ulaştırma Bakanlığı Arasında Demiryolu Alanında Mutabakat Zaptının
Onaylanmasının Uygun Bulunduğuna Dair Kanun Tasarısı açık oylama sonucu: 
“Kullanılan Oy Sayısı : 202
Kabul : 202 (xx)



 Kâtip
  Üye  Kâtip
  Üye




 Harun
  Tüfekci Bayram
  Özçelik




 Konya Burdur”





(x) 641 S. Sayılı
Basmayazı tutanağa eklidir.
(xx) Açık oylama
kesin sonuçlarını gösteren tablo tutanağa eklidir.
Anlaşmanın her iki ülkeye de hayırlı olmasını diliyorum. 
21’inci sırada yer alan, Türkiye Cumhuriyeti İçişleri Bakanlığı
ile Suriye Arap Cumhuriyeti İçişleri Bakanlığı Arasında Nüfus İşlemleri
Alanında İşbirliği Protokolünün Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu’nun görüşmelerine başlayacağız. 
21.- Türkiye
Cumhuriyeti İçişleri Bakanlığı ile Suriye Arap Cumhuriyeti İçişleri Bakanlığı
Arasında Nüfus İşlemleri Alanında İşbirliği Protokolünün Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/932) (S.
Sayısı: 642) (x)
BAŞKAN - Komisyon ve Hükûmet yerinde. 
Komisyon raporu 642 sıra sayısı ile bastırılıp dağıtılmıştır. 
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler..
Kabul etmeyenler… Kabul edilmiştir. 
1’inci maddeyi okutuyorum:
TÜRKİYE
CUMHURİYETİ İÇİŞLERİ BAKANLIĞI İLE SURİYE ARAP CUMHURİYETİ İÇİŞLERİ BAKANLIĞI
ARASINDA NÜFUS İŞLEMLERİ ALANINDA İŞBİRLİĞİ PROTOKOLÜNÜN ONAYLANMASININ UYGUN
BULUNDUĞUNA DAİR KANUN TASARISI
MADDE 1- (1) 23/12/2009 tarihinde Şam’da imzalanan “Türkiye
Cumhuriyeti İçişleri Bakanlığı ile Suriye Arap Cumhuriyeti İçişleri Bakanlığı
Arasında Nüfus İşlemleri Alanında
İşbirliği Protokolü”nün onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir. 
2’nci maddeyi okutuyorum: 
MADDE 2- (1) Bu Kanun yayımı tarihinde yürürlüğe girer. 
BAŞKAN – Kabul edenler… Kabul etmeyenler… Kabul edilmiştir. 
3’üncü maddeyi okutuyorum: 
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir. 
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir. 
Bir dakika süre veriyorum ve oylama işlemini başlatıyorum.
(Elektronik cihazla oylama yapıldı)
BAŞKAN – Türkiye Cumhuriyeti İçişleri Bakanlığı ile Suriye Arap
Cumhuriyeti İçişleri Bakanlığı Arasında Nüfus İşlemleri Alanında İşbirliği
Protokolünün Onaylanmasının Uygun Bulunduğuna Dair Kanun Tasarısı açık oylama
sonucu:
“Kullanılan Oy Sayısı : 210
Kabul : 210 (xx)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”





(x) 642 S. Sayılı
Basmayazı tutanağa eklidir.
(xx) Açık oylama
kesin sonuçlarını gösteren tablo tutanağa eklidir.
22’nci sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Asi Nehri Üzerinde "Dostluk
Barajı" Adı Altında Ortak Baraj İnşa Edilmesi İçin Mutabakat Zaptının
Onaylanmasının Uygun Bulunduğuna Dair Kanun Tasarısı ve Çevre ile Dışişleri
Komisyonları raporlarının görüşmelerine başlayacağız.
22.- Türkiye
Cumhuriyeti Hükûmeti ile Suriye Arap Cumhuriyeti Hükûmeti Arasında Asi Nehri
Üzerinde "Dostluk Barajı" Adı Altında Ortak Baraj İnşa Edilmesi İçin
Mutabakat Zaptının Onaylanmasının Uygun Bulunduğuna Dair Kanun Tasarısı ve
Çevre ile Dışişleri Komisyonları Raporları (1/946) (S. Sayısı: 643) (x)
BAŞKAN – Komisyon ve Hükûmet yerinde.
Komisyon raporu 643 sıra sayısıyla bastırılıp dağıtılmıştır.
Tasarının tümü üzerinde, Cumhuriyet Halk Partisi Grubu adına
Balıkesir Milletvekili Hüseyin…
K. KEMAL ANADOL (İzmir) – Sayın Başkan, konuşmayacağız.
BAŞKAN – Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir. 
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA ASİ NEHRİ
ÜZERİNDE “DOSTLUK BARAJI” ADI ALTINDA ORTAK BARAJ İNŞA EDİLMESİ İÇİN MUTABAKAT
ZAPTININ ONAYLANMASININ UYGUN BULUNDUĞUNA DAİR KANUN TASARISI
MADDE 1- (1) 23 Aralık 2009 tarihinde Şam’da imzalanan “Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Asi Nehri Üzerinde
‘Dostluk Barajı’ Adı Altında Ortak Baraj İnşa Edilmesi İçin Mutabakat Zaptı”nın
onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir. 
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN – Türkiye Cumhuriyeti Hükümeti ile Suriye Arap Cumhuriyeti
Hükümeti Arasında Asi Nehri Üzerinde "Dostluk Barajı" Adı Altında
Ortak Baraj İnşa Edilmesi İçin Mutabakat Zaptının Onaylanmasının Uygun
Bulunduğuna Dair Kanun Tasarısı’nın açık oylama sonucu:


(x) 643 S. Sayılı
Basmayazı tutanağa eklidir.
“Kullanılan Oy Sayısı : 203 
Kabul : 203 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye hayırlı olmasını diliyorum.
23’üncü sırada yer alan, Türkiye Cumhuriyeti Hükümeti ile Suriye
Arap Cumhuriyeti Hükümeti Arasında Dicle Nehrinden Su Çekilmesi İçin Suriye
Topraklarında Pompa İstasyonu Kurulması Konusundaki Mutabakat Zaptının
Onaylanmasının Uygun Bulunduğuna Dair Kanun Tasarısı ve Çevre ile Dışişleri
komisyonları raporlarının görüşmelerine başlayacağız.
23.- Türkiye Cumhuriyeti
Hükûmeti ile Suriye Arap Cumhuriyeti Hükûmeti Arasında Dicle Nehrinden Su
Çekilmesi İçin Suriye Topraklarında Pompa İstasyonu Kurulması Konusundaki
Mutabakat Zaptının Onaylanmasının Uygun Bulunduğuna Dair Kanun Tasarısı ve
Çevre ile Dışişleri Komisyonları Raporları (1/956) (S. Sayısı: 644) (xx)
BAŞKAN - Komisyon ve Hükûmet yerinde.
Komisyon raporu 644 sıra sayısıyla bastırılıp dağıtılmıştır. 
Tasarının tümü üzerinde Cumhuriyet Halk Partisi Grubu adına
Balıkesir Milletvekili Sayın Hüseyin Pazarcı. 
Buyurun. (CHP sıralarından alkışlar)
CHP GRUBU ADINA HÜSEYİN PAZARCI (Balıkesir) – Sayın Başkan,
değerli milletvekilleri; Türkiye Cumhuriyeti Hükümeti ile Suriye Arap
Cumhuriyeti Hükümeti Arasında Dicle Nehrinden Su Çekilmesi İçin Suriye
Topraklarında Pompa İstasyonu Kurulması Konusundaki Mutabakat Zaptı’yla ilgili
olarak Cumhuriyet Halk Partisi Grubu adına söz aldım. Hepinizi saygıyla
selamlıyorum.
Değerli Başkan, sayın milletvekilleri; az önce de genel bir
şekilde Suriye’yle sınıraşan sulara ilişkin konuda değindiğim gibi bu su
konusunun miktar olayları ve kalite ve diğer hususlar bir arada alınmadığı
takdirde Türkiye'nin ulusal çıkarları bakımından ödün verilmiş olması gibi bir
sonuç doğmaktadır. Elimizdeki mutabakat zaptı da bu nitelikte bir mutabakat zaptıdır.

Söz konusu olan, Türkiye ile Suriye arasında sınır oluşturan Dicle
suyundan Suriye’ye bir su verilmesi sorunu olmaktadır. Hâlbuki daha önce, bir
önceki konuşmamda ifade ettiğim gibi, Suriye, Fırat üzerinden esasen su
beklemekteydi ve ona 500 metreküp/saniye bir su verilmesi yoluna gidilmişti.
Ancak, Suriye bununla yetinmeyip Fırat üzerinde başka, daha fazla isteklerde
bulunmayı sürdürürken şimdi devreye bu mutabakat zaptıyla ayrıca Dicle
Nehri’nden de su çekme hakkını elde etmiş olmaktadır ve dolayısıyla daha önce
yapılan 1987 anlaşmasında Suriye’nin 500 metreküp/saniye suyla yetinmesi
gerektiği hususundaki Türk görüşü burada yılda en fazla 1 milyar 250 milyon
metreküp su kullanabilme hakkını ilave olarak Suriye’ye Dicle üzerinden tanımak
suretiyle Suriye’ye verilecek su konusunda bugüne kadar Türkiye'nin takındığı
tutum aşılmıştır, ötesine gidilmiştir ve bunun pazarlığı böyle parça parça
yapıldığı için, bir bütün içinde ele alınmadığı için doğru bir şekilde de
yapılmamış görünmektedir. Gerçi bu mutabakat zaptıyla “Dicle’den Suriye’ye
verilecek ek su miktarı konusunda ileride nihai bir tahsis anlaşmasına
varılırsa -6’ncı madde bunu söylüyor- bu miktar yine bu nihai tahsisten
düşülecektir.”


(x) Açık oylama
kesin sonuçlarını gösteren tablo tutanağa eklidir.
(xx) 644 S.
Sayılı Basmayazı tutanağa eklidir.
demek
suretiyle “Bunu böyle devreye sokacağız, hiç alınmamış saymayacağız.” meali
ortaya çıkmakla birlikte, böyle parça parça su verilmesi yoluyla Dicle
üzerinden de bugün Suriye’ye ek bir tahsis yoluna gidilmiştir ve dolayısıyla
Türkiye'nin bugünkü ulusal çıkarlarına bugüne kadar savunduğu görüşlere aykırı
bir konuma düşülmüştür. Sadece Çevre Bakanlığı çerçevesinde bu tür işler ele
alındığı zaman, bir bütün siyasi tutum içinde değerlendirilmediği zaman bu tür
risklerle karşılaşmamız hep konu olabilecektir, olmaktadır. Dolayısıyla, burada
da Cumhuriyet Halk Partisi Grubu olarak bir hata yapıldığı görüşündeyiz.
Oyumuzun “Ret” olacağını yine ifade etmek istiyorum. Hepinizi
saygıyla selamlıyorum. (CHP sıralarından alkışlar)
BAŞKAN – Teşekkür ederim Sayın Pazarcı.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum:
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA DİCLE
NEHRİNDEN SU ÇEKİLMESİ İÇİN SURİYE TOPRAKLARINDA POMPA İSTASYONU KURULMASI
KONUSUNDAKİ MUTABAKAT ZAPTININ ONAYLANMASININ UYGUN BULUNDUĞUNA DAİR KANUN
TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti ile Suriye Arap Cumhuriyeti Hükümeti Arasında Dicle
Nehrinden Su Çekilmesi İçin Suriye Topraklarında Pompa İstasyonu Kurulması
Konusundaki Mutabakat Zaptı”nın onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum:
MADDE 2- Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir. 
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı)
BAŞKAN – Türkiye Cumhuriyeti Hükümeti ile Suriye Arap Cumhuriyeti
Hükümeti Arasında Dicle Nehrinden Su Çekilmesi İçin Suriye Topraklarında Pompa
İstasyonu Kurulması Konusundaki Mutabakat Zaptının Onaylanmasının Uygun
Bulunduğuna Dair Kanun Tasarısı açık oylama sonucu:
“Kullanılan Oy Sayısı:  202
Kabul : 190
Ret : 11
Çekimser : 1 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”



Anlaşmanın her iki ülkeye hayırlı olmasını diliyorum.
 
(x) Açık oylama kesin sonuçlarını
gösteren tablo tutanağa eklidir.
24’üncü sırada yer alan, Türkiye Cumhuriyeti Hükümeti İle Rusya
Federasyonu Hükümeti Arasında Geri Kabul Anlaşmasının Onaylanmasının Uygun Bulunduğuna
Dair Kanun Tasarısı ile Dışişleri Komisyonu Raporu’nun görüşmelerine
başlayacağız.
24.- Türkiye
Cumhuriyeti Hükûmeti ile Rusya Federasyonu Hükûmeti Arasında Geri Kabul
Anlaşmasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu (1/1007) (S. Sayısı: 649) (x)
BAŞKAN – Komisyon ve Hükûmet yerinde. 
Komisyon raporu 649 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum: 
TÜRKİYE
CUMHURİYETİ HÜKÜMETİ İLE RUSYA FEDERASYONU HÜKÜMETİ ARASINDA GERİ KABUL
ANLAŞMASININ ONAYLANMASINININ UYGUN BULUNDUĞUNA DAİR KANUN TASARISI
MADDE 1- (1) 18 Ocak 2011 tarihinde Moskova’da imzalanan “Türkiye
Cumhuriyeti Hükümeti ile Rusya Federasyonu Hükümeti Arasında Geri Kabul
Anlaşması”nın onaylanması uygun bulunmuştur.
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum: 
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum: 
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum. 
(Elektronik cihazla oylama yapıldı)
BAŞKAN – Türkiye Cumhuriyeti Hükümeti ile Rusya Federasyonu
Hükümeti Arasında Geri Kabul Anlaşmasının Onaylanmasının Uygun Bulunduğuna Dair
Kanun Tasarısı açık oylama sonucu: 
“Kullanılan Oy Sayısı :  200
Kabul : 200 (xx)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”





(x) 649 S. Sayılı
Basmayazı tutanağa eklidir.
(xx) Açık oylama
kesin sonuçlarını gösteren tablo tutanağa eklidir.
Sayın milletvekilleri, 25’inci sırada yer alan, 651 sıra sayılı,
Samsun Limanı (Türkiye Cumhuriyeti) ve Kavkaz Limanı (Rusya Federasyonu)
Üzerinden Demiryolu Feribotu ile Uluslararası Karma Taşımacılığın Organize
Edilmesi Hakkında Türkiye Cumhuriyeti Hükümeti ve Rusya Federasyonu Hükümeti
Arasında Anlaşmanın Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu’nun görüşmelerine başlıyoruz. 
25.- Samsun
Limanı (Türkiye Cumhuriyeti) ve Kavkaz Limanı (Rusya Federasyonu) Üzerinden
Demiryolu Feribotu ile Uluslararası Karma Taşımacılığın Organize Edilmesi Hakkında
Türkiye Cumhuriyeti Hükûmeti ve Rusya Federasyonu Hükûmeti Arasında Anlaşmanın
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/941) (S. Sayısı: 651)
BAŞKAN – Komisyon? Yok.
Ertelenmiştir.
26’ncı sırada yer alan, 660 sıra sayılı, Türkiye Cumhuriyeti
Hükümeti ile Rusya Federasyonu Hükümeti Arasında Bitki Karantinası Alanında
İşbirliği Anlaşmasının Onaylanmasının Uygun Bulunduğuna Dair Kanun Tasarısı ve
Dışişleri Komisyonu Raporu’nun görüşmelerine başlıyoruz.
26.- Türkiye
Cumhuriyeti Hükûmeti ile Rusya Federasyonu Hükûmeti Arasında Bitki Karantinası
Alanında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/910) (S. Sayısı: 660)
BAŞKAN – Komisyon? Yok.
Ertelenmiştir.
27’nci sırada yer alan, 668 sıra sayılı, Türkiye Cumhuriyeti
Hükümeti ile Rusya Federasyonu Hükümeti Arasında Petrol Alanında İşbirliği
Protokolünün Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu’nun görüşmelerine başlıyoruz.
27.- Türkiye
Cumhuriyeti Hükûmeti ile Rusya Federasyonu Hükûmeti Arasında Petrol Alanında
İşbirliği Protokolünün Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu (1/793) (S. Sayısı: 668)
BAŞKAN – Komisyon? Yok.
Ertelenmiştir.
28’inci sırada yer alan, 669 sıra sayılı Türkiye Cumhuriyeti
İçişleri Bakanlığı ile Rusya Federasyonu İçişleri Bakanlığı Arasında İşbirliği
Anlaşmasının Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu’nun görüşmelerine başlıyoruz.
28.- Türkiye
Cumhuriyeti İçişleri Bakanlığı ile Rusya Federasyonu İçişleri Bakanlığı
Arasında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/943) (S. Sayısı: 669)
BAŞKAN – Komisyon? Yok.
Ertelenmiştir.
29’uncu sırada yer alan, 670 sıra sayılı Türkiye Cumhuriyeti
İçişleri Bakanlığı ile Rusya Federasyonu Uyuşturucu Trafiği Kontrolü Federal
Servisi Arasında Uyuşturucu, Psikotrop ve Ara Kimyasal Maddelerin Kaçakçılığı
ile Mücadelede İşbirliği Hususunda Mutabakat Zaptının Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu’nun görüşmelerine
başlıyoruz.
29.- Türkiye
Cumhuriyeti İçişleri Bakanlığı ile Rusya Federasyonu Uyuşturucu Trafiği Kontrolü
Federal Servisi Arasında Uyuşturucu, Psikotrop ve Ara Kimyasal Maddelerin
Kaçakçılığı ile Mücadelede İşbirliği Hususunda Mutabakat Zaptının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/945) (S. Sayısı: 670)
BAŞKAN – Komisyon? Yok.
Ertelenmiştir.
30’uncu sırada yer alan, 645 sıra sayılı Türkiye Cumhuriyeti ile
Azerbaycan Cumhuriyeti Arasında Stratejik Ortaklık ve Karşılıklı Yardım
Anlaşmasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu’nun görüşmelerine başlıyoruz.
30.- Türkiye
Cumhuriyeti ile Azerbaycan Cumhuriyeti Arasında Stratejik Ortaklık ve
Karşılıklı Yardım Anlaşmasının Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/979) (S. Sayısı: 645)
BAŞKAN – Komisyon? Yok.
Ertelenmiştir.
31’inci sırada yer alan, 650 sıra sayılı Türkiye Cumhuriyeti
Hükümeti ile Yeni Zelanda Hükümeti Arasında Gelir Üzerinden Alınan Vergilerde
Çifte Vergilendirmeyi Önleme ve Vergi Kaçakçılığına Engel Olma Anlaşması ve Eki
Protokolün Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu’nun görüşmelerine başlıyoruz. 
31.- Türkiye
Cumhuriyeti Hükûmeti ile Yeni Zelanda Hükûmeti Arasında Gelir Üzerinden Alınan
Vergilerde Çifte Vergilendirmeyi Önleme ve Vergi Kaçakçılığına Engel Olma
Anlaşması ve Eki Protokolün Onaylanmasının Uygun Bulunduğuna Dair Kanun
Tasarısı ile Dışişleri Komisyonu Raporu (1/921) (S. Sayısı: 650)
BAŞKAN – Komisyon? Yok.
Ertelenmiştir.
32’nci sırada yer alan, 656 sıra sayılı Türkiye Cumhuriyeti Tarım
ve Köyişleri Bakanlığı ile Irak Cumhuriyeti Tarım Bakanlığı Arasında Bitki
Koruma ve Karantina Alanında işbirliği Mutabakat Muhtırasının Onaylanmasının
Uygun Bulunduğuna Dair Kanun Tasarısı ile Dışişleri Komisyonu Raporu’nun
görüşmelerine başlıyoruz.
32.- Türkiye
Cumhuriyeti Tarım ve Köyişleri Bakanlığı ile Irak Cumhuriyeti Tarım Bakanlığı
Arasında Bitki Koruma ve Karantina Alanında İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/950) (S. Sayısı: 656)
BAŞKAN – Komisyon? Yok.
Ertelenmiştir.
33’üncü sırada yer alan, 657 sıra sayılı Türkiye Cumhuriyeti Tarım
ve Köyişleri Bakanlığı ile Irak Cumhuriyeti Tarım Bakanlığı Arasında Tarım
Alanında Ekonomik, Bilimsel ve Teknik İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu’nun görüşmelerine başlıyoruz.
33.- Türkiye
Cumhuriyeti Tarım ve Köyişleri Bakanlığı ile Irak Cumhuriyeti Tarım Bakanlığı
Arasında Tarım Alanında Ekonomik, Bilimsel ve Teknik İşbirliği Mutabakat
Muhtırasının Onaylanmasının Uygun Bulunduğuna Dair Kanun Tasarısı ile Dışişleri
Komisyonu Raporu (1/894) (S. Sayısı: 657)
BAŞKAN – Komisyon? Yok.
Ertelenmiştir.
34’üncü sırada yer alan, 658 sıra sayılı Türkiye Cumhuriyeti Tarım
ve Köyişleri Bakanlığı ile Irak Cumhuriyeti Tarım Bakanlığı Arasında Hayvan
Sağlığı Alanında İşbirliği Mutabakat Muhtırasının Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu’nun görüşmelerine
başlıyoruz. 
34.- Türkiye
Cumhuriyeti Tarım ve Köyişleri Bakanlığı ile Irak Cumhuriyeti Tarım Bakanlığı
Arasında Hayvan Sağlığı Alanında İşbirliği Mutabakat Muhtırasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu (1/885) (S. Sayısı: 658)
BAŞKAN – Komisyon? Yok.
Ertelenmiştir.
35’inci sırada yer alan, Türkiye Cumhuriyeti Hükümeti ve Suriye
Arap Cumhuriyeti Hükümeti Arasında Meteoroloji Alanında Mutabakat Zaptının
Onaylanmasının Uygun Bulunduğuna Dair Kanun Tasarısı ile Çevre ve Dışişleri
komisyonları raporlarının görüşmelerine başlayacağız.
35.- Türkiye
Cumhuriyeti Hükûmeti ve Suriye Arap Cumhuriyeti Hükûmeti Arasında Meteoroloji
Alanında Mutabakat Zaptının Onaylanmasının Uygun Bulunduğuna Dair Kanun Tasarısı
ile Dışişleri Komisyonu Raporu (1/862) (S. Sayısı: 659) (x)
BAŞKAN – Komisyon? Yerinde.
Hükûmet? Yerinde.
Komisyon raporu 659 sıra sayısıyla bastırılıp dağıtılmıştır.
Tasarının tümü üzerinde söz talebi yoktur.
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir.
1’inci maddeyi okutuyorum:
TÜRKİYE
CUMHURİYETİ HÜKÜMETİ VE SURİYE ARAP CUMHURİYETİ HÜKÜMETİ ARASINDA METEOROLOJİ
ALANINDA MUTABAKAT ZAPTININ ONAYLANMASININ UYGUN BULUNDUĞUNA DAİR KANUN
TASARISI
MADDE 1- (1) 23 Aralık 2009 tarihinde Şam’da imzalanan “Türkiye
Cumhuriyeti Hükümeti ve Suriye Arap Cumhuriyeti Hükümeti Arasında Meteoroloji
Alanında Mutabakat Zaptı”nın onaylanması uygun bulunmuştur. 
BAŞKAN – Kabul edenler… Kabul etmeyenler… Kabul edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN – Kabul edenler… Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN – Kabul edenler… Kabul etmeyenler… Kabul edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul etmeyenler… Kabul edilmiştir.


(x) 659 S. Sayılı
Basmayazı tutanağa eklidir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı) 
BAŞKAN – Türkiye Cumhuriyeti Hükümeti ve Suriye Arap Cumhuriyeti
Hükümeti Arasında Meteoroloji Alanında Mutabakat Zaptının Onaylanmasının Uygun
Bulunduğuna Dair Kanun Tasarısı açık oylama sonucu:
“Kullanılan Oy Sayısı : 201
Kabul : 201 (x)



 Kâtip
  Üye  Kâtip
  Üye




 Harun
  Tüfekci Bayram
  Özçelik




 Konya Burdur”



36’ncı sırada yer alan, Türkiye Cumhuriyeti Devlet Bakanlığı ile
Suriye Arap Cumhuriyeti Enformasyon Bakanlığı Arasında Basın Yayın Alanlarında
İşbirliği Protokolünün Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu’nun görüşmelerine başlayacağız.
36.- Türkiye
Cumhuriyeti Devlet Bakanlığı ile Suriye Arap Cumhuriyeti Enformasyon Bakanlığı
Arasında Basın Yayın Alanlarında İşbirliği Protokolünün Onaylanmasının Uygun
Bulunduğuna Dair Kanun Tasarısı ile Dışişleri Komisyonu Raporu (1/954) (S.
Sayısı: 661) (xx)
BAŞKAN – Komisyon ve Hükûmet yerinde.
Komisyon raporu 661 sıra sayısıyla bastırılıp dağıtılmıştır.
Tasarının tümü üzerinde Cumhuriyet Halk Partisi Grubu adına
Balıkesir Milletvekili Hüseyin Pazarcı. 
Buyurun efendim.
CHP GRUBU ADINA HÜSEYİN PAZARCI (Balıkesir) – Sayın Başkan,
değerli milletvekilleri; 661 sıra sayılı Türkiye Cumhuriyeti Devlet Bakanlığı
ile Suriye Arap Cumhuriyeti Enformasyon Bakanlığı Arasında Basın Yayın
Alanlarında İşbirliği Protokolü konusunda Cumhuriyet Halk Partisi Grubu adına
söz aldım. Hepinizi saygıyla selamlıyorum.
Değerli milletvekilleri, Suriye ile Türkiye arasında olumlu
ilişkilerin gelişmesi, partimizin de arzusudur, temennisidir, desteklediği bir
husustur normalde. Ancak, bu desteği bazen konu itibarıyla bir denetlememiz
gerekmektedir. Örneğin, sözünü ettiğimiz eldeki iş birliği protokolü, normalde
basın mensupları arasında, medya birimleri, kurumları arasında iş birliğini
öngörmek suretiyle olumlu bir yaklaşımı sergilemektedir. Ancak, değerli
milletvekilleri, burada size hatırlatmak istediğim bir madde, daha doğrusu iki
madde ve onun uygulamasına yönelik bir olayı nakledeceğim ve ona bağlı olarak
sizlere birtakım öneriler getireceğim. 
En başta, buradaki 2’nci maddede, bu protokolde, taraflar basılı
materyal ve bilgi değişimini teşvik edeceklerini öngörüyorlar ve gazeteler,
haber ajansları yanında diğer bilgi servisleri arasındaki iş birliğini de
desteklemeyi kabul ediyorlar. 3’üncü maddede ise görsel, işitsel ve basılı
materyal değişimini kabul ediyorlar, öngörüyorlar; bunda, özünde bir noksanlık
yok, bir kusur yok. Fakat, sayın milletvekilleri, bundan birkaç gün önce,
AB-Türkiye Karma Komisyonu Hatay’da toplandığında, bir günlüğüne Suriye’ye de
geçiş yapıyorlar ve sınırda, hem bizim arkadaşımız milletvekillerine hem de
Avrupa Birliği milletvekillerine bir materyal dağıtılıyor, basılı materyal;


(x) Açık oylama
kesin sonuçlarını gösteren tablo tutanağa eklidir.
(xx) 661 S.
Sayılı Basmayazı tutanağa eklidir.
Suriye haritası ve Suriye haritası üzerinde -Turizm Bakanlığının
hazırladığı ve dağıttığı bir harita- Hatay Suriye’de gösteriliyor. Dolayısıyla,
ülkemizin bir parçası olan, 1939’da yapılan antlaşmalarla da teyidi yapılan,
ülkemizin bütünlüğüne aykırı bu tür bir haritanın kabulü mümkün olamaz Türkiye
bakımından. Bu çerçevede, bu protokol vesilesiyle biz size şunu öneririz:
“Suriye’ye biz bu protokolü şu olaydaki nedenle kabul etmiyoruz. Özü, esası
karşı olduğumuz bir veri değildir ama böyle hareketlere devam ederseniz biz
bunları kabul edemeyiz.” demek ve bir nota verilmesini düşünmemiz lazım. Bir
notayla, ülkemizin bütünlüğüne ilişkin bu veri üzerinde hassasiyetle durmazsak
bunların, bu tür iddiaların günbegün devreye zaman zaman en azından sokulması
şekliyle, durumlarla hep karşı karşıya kalacağız ve ülkemiz üzerindeki
egemenliğimize ilişkin tereddütler yaratma gibi bir durum ortaya
çıkabilecektir. Dolayısıyla, biz bu protokole “ret” vereceğiz ve sizlerin de bu
yönde düşünmesini temenni ediyoruz. 
Hepinize saygılar sunuyorum. (CHP ve MHP sıralarından alkışlar)
BAŞKAN – Teşekkür ederim Sayın Pazarcı. 
Maddelerine geçilmesini oylarınıza sunuyorum: Kabul edenler… Kabul
etmeyenler… Kabul edilmiştir. 
1’inci maddeyi okutuyorum: 
TÜRKİYE
CUMHURİYETİ DEVLET BAKANLIĞI İLE SURİYE ARAP CUMHURİYETİ ENFORMASYON BAKANLIĞI
ARASINDA BASIN YAYIN ALANLARINDA İŞBİRLİĞİ PROTOKOLÜNÜN ONAYLANMASININ UYGUN
BULUNDUĞUNA DAİR KANUN TASARISI
MADDE 1- (1) 8 Mayıs 2010 tarihinde İstanbul’da imzalanan “Türkiye
Cumhuriyeti Devlet Bakanlığı ile Suriye Arap Cumhuriyeti Enformasyon Bakanlığı
Arasında Basın Yayın Alanlarında
İşbirliği Protokolü”nün onaylanması uygun bulunmuştur.
BAŞKAN - Kabul edenler…
Kabul etmeyenler… Kabul
edilmiştir.
2’nci maddeyi okutuyorum:
MADDE 2- (1) Bu Kanun yayımı tarihinde yürürlüğe girer.
BAŞKAN - Kabul edenler…
Kabul etmeyenler… Kabul edilmiştir.
3’üncü maddeyi okutuyorum:
MADDE 3- (1) Bu Kanun hükümlerini Bakanlar Kurulu yürütür.
BAŞKAN - Kabul edenler…
Kabul etmeyenler… Kabul
edilmiştir.
Tasarının tümü açık oylamaya tabidir.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler… Kabul
etmeyenler… Kabul edilmiştir.
Oylama için bir dakika süre veriyorum ve oylama işlemini
başlatıyorum.
(Elektronik cihazla oylama yapıldı) 
BAŞKAN – Sayın milletvekilleri, Türkiye Cumhuriyeti Devlet
Bakanlığı ile Suriye Arap Cumhuriyeti Enformasyon Bakanlığı Arasında Basın
Yayın Alanlarında İşbirliği Protokolünün Onaylanmasının Uygun Bulunduğuna Dair
Kanun Tasarısı açık oylama sonucu:
“Kullanılan Oy Sayısı : 216
Kabul : 210
Ret : 6 (x)



 Kâtip
  Üye Kâtip
  Üye




 Harun
  Tüfekci Bayram
  Özçelik




 Konya Burdur”





(x) Açık oylama
kesin sonuçlarını gösteren tablo tutanağa eklidir.
Anlaşmanın her iki ülkeye de hayırlar getirmesini diliyorum. 
Gündemin 37’nci sırasında bulunan, Türkiye Cumhuriyeti Hükümeti ve
Sırbistan Cumhuriyeti Hükümeti Arasında Teknik ve Mali İşbirliği Anlaşmasının
Onaylanmasının Uygun Bulunduğuna Dair Kanun Tasarısı ile Dışişleri Komisyonu
Raporu’nun görüşmelerine başlıyoruz. 
37.- Türkiye
Cumhuriyeti Hükûmeti ve Sırbistan Cumhuriyeti Hükûmeti Arasında Teknik ve Mali
İşbirliği Anlaşmasının Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu (1/908) (S. Sayısı: 662)
BAŞKAN – Komisyon? Yok. 
Ertelenmiştir. 
Gündemin 38’inci sırasında bulunan, Türkiye Cumhuriyeti Hükümeti
ile Karadağ Hükümeti Arasında TİKA Program Koordinasyon Ofisinin Faaliyetlerine
İlişkin Anlaşmanın Onaylanmasının Uygun Bulunduğuna Dair Kanun Tasarısı ile
Dışişleri Komisyonu Raporu’nun görüşmelerine başlıyoruz. 
38.- Türkiye
Cumhuriyeti Hükûmeti ile Karadağ Hükûmeti Arasında TİKA Program Koordinasyon
Ofisinin Faaliyetlerine İlişkin Anlaşmanın Onaylanmasının Uygun Bulunduğuna
Dair Kanun Tasarısı ile Dışişleri Komisyonu Raporu (1/969) (S. Sayısı: 665)
BAŞKAN – Komisyon? Yok. 
Ertelenmiştir. 
Saygıdeğer milletvekilleri, bundan sonra da komisyonların
bulunamayacağı anlaşıldığından, kanun tasarı ve teklifleri ile komisyonlardan
gelen diğer işleri sırasıyla görüşmek için, 10 Mart 2011 Perşembe günü, alınan
karar gereğince saat 14.00’te toplanmak üzere birleşimi kapatıyorum. 
Sizlere ve bizleri izleyen vatandaşlarımıza hayırlı akşamlar
diliyorum. 

Kapanma Saati: 17.14




