






DÖNEM : 22





DÖNEM
: 22 CİLT : 60 YASAMA YILI : 2



T. B. M. M.
TUTANAK DERGİSİ


123 üncü Birleşim (Olağanüstü)
18 Eylül 2004 Cumartesi


İ
Ç İ N D E K İ L E R
   Sayfa 
I. - GEÇEN TUTANAK ÖZETİ
II. - YOKLAMALAR


I. - GEÇEN TUTANAK ÖZETİ
TBMM Genel Kurulu saat 11.00'de açıldı.
Daha önce gelen kâğıtlar listesinde
yayımlanan ve dağıtılmış bulunan 665 sıra sayılı, Bazı Kanun ve Kanun Hükmünde
Kararnamelerde Değişiklik Yapılmasına Dair 16.7.2004 tarihli ve 5229 sayılı
Kanun ile Anayasanın 89 uncu maddesi gereğince Cumhurbaşkanınca bir daha
görüşülmek üzere geri gönderme tezkeresi ve Plan ve Bütçe Komisyonu Raporunun,
48 saat geçmeden olağanüstü toplantı gündeminin "Kanun Tasarı ve
Teklifleri ile Komisyonlardan Gelen Diğer İşler" kısmının 2 nci sırasına
alınmasına ilişkin Danışma Kurulu önerisi, yapılan görüşmelerden sonra, kabul
edildi.
Zonguldak Milletvekili Köksal Toptan,
İzmir Milletvekili K. Kemal Anadol'un,
İzmir Milletvekili K. Kemal Anadol,
Zonguldak Milletvekili Köksal Toptan'ın,
Yapmış olduğu konuşmada, ileri sürmüş
olduğu görüşlerden farklı görüşleri kendisine atfetmesi nedeniyle birer
açıklamada bulundular.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının:
1 inci sırasında bulunan, Türk Ceza Kanunu
Tasarısının (1/593) (S.Sayısı: 664) görüşmeleri, daha önce geri alınan
maddelere ilişkin komisyon raporu henüz gelmediğinden, ertelendi.
2 nci sırasına alınan ve Cumhurbaşkanınca
bir daha görüşülmek üzere geri gönderilen Bazı Kanun ve Kanun Hükmünde
Kararnamelerde Değişiklik Yapılmasına Dair 16.7.2004 tarihli ve 5229 sayılı
Kanunun (1/872) (S.Sayısı: 665) görüşmeleri tamamlanarak, elektronik cihazla
yapılan açıkoylamadan sonra, kabul edildiği açıklandı.
Alınan karar gereğince, 18 Eylül 2004
Cumartesi günü saat 11.00'de toplanmak üzere, birleşime 12.57'de son verildi.











Nevzat Pakdil













Başkanvekili










Suat Kılıç





Ahmet Küçük







Samsun 





Çanakkale







Kâtip Üye





Kâtip Üye






BİRİNCİ OTURUM
Açılma Saati: 11.00
18 Eylül 2004 Cumartesi
BAŞKAN : Başkanvekili Nevzat PAKDİL
KÂTİP ÜYELER: Ahmet KÜÇÜK (Çanakkale), Mehmet DANİŞ
(Çanakkale) 
BAŞKAN - Sayın
milletvekilleri, Türkiye Büyük Millet Meclisinin 123 üncü Birleşimini açıyorum.
II. - YOKLAMA
BAŞKAN - Elektronik
cihazla yoklama yapacağım.
Yoklama için 3 dakika
süre vereceğim.
Sayın milletvekillerinin,
oy düğmelerine basarak salonda bulunduklarını bildirmelerini, bu süre
içerisinde elektronik sisteme giremeyen sayın milletvekillerinin, salonda hazır
bulunan teknik personelden yardım istemelerini, buna rağmen sisteme giremeyen
üyelerin ise, yoklama pusulalarını, teknik personel aracılığıyla, 3 dakikalık
süre içerisinde Başkanlığa ulaştırmalarını rica ediyorum.
Yoklama işlemini
başlatıyorum.
(Elektronik cihazla
yoklama yapıldı)
BAŞKAN - Sayın
milletvekilleri, toplantı yetersayısı yoktur.
Birleşime 5 dakika ara
veriyorum.

Kapanma Saati : 11.10
İKİNCİ OTURUM
Açılma Saati: 11.20
18 Eylül 2004 Cumartesi
BAŞKAN : Başkanvekili Nevzat PAKDİL
KÂTİP ÜYELER: Ahmet KÜÇÜK (Çanakkale), Mehmet DANİŞ
(Çanakkale) 
BAŞKAN - Sayın
milletvekilleri, Türkiye Büyük Millet Meclisinin 123 üncü Birleşiminin İkinci
Oturumunu açıyorum.
II. - YOKLAMA
BAŞKAN - Açılışta yapılan
yoklamada toplantı yetersayısı bulunamamıştı; şimdi, yoklama işlemini
tekrarlayacağım.
Yoklama için 2 dakikalık
süre veriyorum.
Yoklama işlemini
başlatıyorum.
(Elektronik cihazla
yoklama yapıldı)
BAŞKAN - Sayın
milletvekilleri, yapılan her iki yoklamada da toplantı yetersayısı
bulunamamıştır.
Bu durumda, olağanüstü
çağrı önerisinde yer alan kanunun görüşülme imkânı kalmamış ve çağrı önerisi
düşmüştür. Bu nedenle, Anayasa ve İçtüzük gereği, 1 Ekim 2004 Cuma günü saat
15.00'te toplanmak üzere, birleşimi kapatıyorum.

Kapanma Saati : 11.23




