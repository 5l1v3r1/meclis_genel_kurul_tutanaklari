


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















DÖNEM : 20		 	 CİLT : 64 		 YASAMA YILI : 4


T. B. M. M.
TUTANAK DERGİSİ

11 inci Birleşim
22 . 10 . 1998Perşembe



İ Ç İ N D E K İ L E R

 I. – GEÇEN TUTANAK ÖZETİ
 II. – YOKLAMALAR

I. – GEÇEN TUTANAK ÖZETİ

TBMM Genel Kurulu saat 15.00’te açılarak iki oturum yaptı.
Başkanlıkça, Genel Kurul salonunda elektronik sistemle yapılacak oylama ve yoklama işlemlerine ilişkin bir açıklama yapıldı.
Konya Milletvekili Ahmet Alkan, Türkiye’deki toplumsal sorunlara;
Erzurum Milletvekili İsmail Köse, siyasî partilerimizin Mecliste uzlaşmacı bir ortam meydana getirmeleri konusunda alınacak tedbirlere;
İlişkin gündemdışı birer konuşma yaptılar.
Muğla Milletvekili Zeki Çakıroğlu’nun, orman köyleri ve ormancılık kooperatiflerinin sorunlarına ilişkin gündemdışı konuşmasına Orman Bakanı Ersin Taranoğlu cevap verdi.
Belçika’ya giden Devlet Bakanı Işın Çelebi’ye Bayındırlık ve İskân Bakanı Yaşar Topçu’nun;
Türkmenistan’a gidecek olan Enerji ve Tabiî Kaynaklar Bakanı Mustafa Cumhur Ersümer’e, Turizm Bakanı İbrahim Gürdal’ın;
Vekâlet etmelerinin uygun görülmüş olduğuna ilişkin Cumhurbaşkanlığı tezkereleri ve
Türkiye Büyük Millet Meclisi Hesaplarını İnceleme Komisyonunun, 1998 yılı Temmuz, Ağustos, Eylül aylarına ilişkin raporu;
Genel Kurulun bilgisine sunuldu.
2 - 3 Ekim 1998 tarihleri arasında Makedonya’ya resmî ziyarette bulunan Cumhurbaşkanı Süleyman Demirel’e refakat eden heyete katılan milletvekillerine ilişkin Başbakanlık tezkeresi kabul edildi.
Dışişleri Komisyonunda boş bulunan ve Demokratik Sol Parti;
Millî Eğitim, Kültür, Gençlik ve Spor Komisyonunda boş bulunan ve Cumhuriyet Halk Partisi;
Kamu İktisadî Teşebbüsleri Komisyonunda boş bulunan ve Doğru Yol Partisi;
Gruplarına düşen üyeliklere, gruplarınca gösterilen adaylar seçildiler.
Gündemin “Kanun Tasarı ve Teklifleriyle Komisyonlardan Gelen Diğer İşler” kısmının :
1 inci sırasında bulunan 132,
2 nci sırasında bulunan 232,
4 üncü sırasında bulunan 553,
6 ncı sırasında bulunan 663,
7 nci sırasında bulunan 420,
8 inci sırasında bulunan 690,
10 uncu sırasında bulunan 556,
Sıra sayılı kanun tasarıları ve tekliflerinin görüşülmeleri, komisyon yetkilileri Genel Kurulda hazır bulunmadıklarından;
3 üncü sırasında bulunan ve Hükümetçe Komisyona geri alınan 338 sıra sayılı kanun teklifinin görüşülmesi de, Komisyon raporu gelmediğinden,
Ertelendi;
5 inci sırasında bulunan; Radyo ve Televizyon Kuruluş ve Yayınları Hakkında Kanunun Bazı Maddelerinin Değiştirilmesine Dair Kanun Tasarısının (1/689) (S. Sayısı : 631) tümü üzerindeki görüşmeleri tamamlandı; oylama sonucunda, tasarının maddelerine geçilmesi reddedildi;
9 uncu sırasında bulunan, İş Kanunu, İş ve İşçi Bulma Kurumu Kuruluş ve Görevleri Hakkında Kanun ile 572 Sayılı Bazı Kanunlarda Değişiklik Yapılması Hakkında Kanun Hükmünde Kararnamede Değişiklik Yapılması Hakkında Kanun Teklifinin (2/1104, 2/133, 2/284, 2/608, 2/837, 2/969, 2/1014, 2/1073) (S. Sayısı : 646) görüşmelerden sonra,
Polonya Cumhuriyetinin (1/728) (S. Sayısı : 749),
Çek Cumhuriyetinin (1/723) (S. Sayısı : 750),
Macaristan Cumhuriyetinin (1/727) (S. Sayısı : 751),
Kuzey Atlantik Antlaşmasına Katılımına İlişkin Protokolün Onaylanmasının Uygun Bulunduğuna Dair Kanun Tasarılarının, yapılan açık oylamalar sonucunda,
Kabul edilip kanunlaştıkları açıklandı.
22 Ekim Perşembe günü saat 15.00’te toplanmak üzere, saat 20.39’da birleşime son verildi.
Hasan Korkmazcan
Başkanvekili
 Ünal Yaşar	Ahmet Derin
 Gaziantep	Kütahya
	Kâtip Üye	Kâtip Üye

BİRİNCİ OTURUM
Açılma Saati : 15.00
22 Ekim 1998 Perşembe
BAŞKAN : Başkanvekili Hasan KORKMAZCAN
KÂTİP ÜYELER : Hüseyin YILDIZ (Mardin), Ali GÜNAYDIN (Konya)


BAŞKAN – Türkiye Büyük Millet Meclisinin 11 inci Birleşimini açıyorum.	
II. – Y O K L A M A
BAŞKAN – Elektronik sistemle yoklama yapılacaktır. 
Değerli arkadaşlarım, yoklama için 10 dakika süre vereceğim. Sayın milletvekillerinin salonda bulunduklarını bu süre içerisinde elektronik oy düğmelerine basarak bildirmelerini rica ediyorum. 
Bugün sistemi devreye almamızın üçüncü günü; birinci gün çıraklık dönemiydi, dün kalfalık dönemini tamamladık, bugün, zannediyorum ki, ustalık dönemi içerisinde cihazlarımızı yoklamada başarıyla kullanacağız. Herhangi bir arıza olduğu takdirde, arkadaşlarımız, parmak izlerinin sisteme katılamaması halinde, yine, teknisyenlerden yardım isteyebilirler. 
Sisteme parmaklarıyla katılamayan arkadaşlarımın, 10 dakikalık süre içerisinde, durumu yazıyla Başkanlığa bildirmelerini rica ediyorum. 10 dakikalık süre bittikten sonra gönderilen yazılar, yoklamada dikkate alınmayacaktır.
Şimdi, yoklama işlemine geçiyorum.
(Elektronik cihazla yoklama yapıldı) 
BAŞKAN – Sayın milletvekilleri, yoklama işlemi bitmiştir. 
Sayın milletvekilleri, toplantı yetersayımızın bulunmadığı ortaya çıkmıştır; saat 15.30'da toplanmak üzere, birleşime ara veriyorum.
Kapanma Saati :15.15 



İKİNCİ OTURUM
Açılma Saati : 15.30
BAŞKAN : Başkanvekili Hasan KORKMAZCAN
KÂTİP ÜYELER : Hüseyin YILDIZ (Mardin), Ali GÜNAYDIN(Konya)


BAŞKAN – Türkiye Büyük Millet Meclisinin 11 inci Birleşiminin İkinci Oturumunu açıyorum.
II. – Y O K L A M A 
BAŞKAN – Sayın milletvekilleri, Birinci Oturumda toplantı yetersayımızın bulunmadığı anlaşılmıştı. Şimdi, yeniden, elektronik sistemle yoklama yapılacaktır.
Yoklama için 10 dakika süre vereceğim; sayın milletvekillerinin salonda bulunduklarını, bu süre içinde elektronik oy düğmelerine basarak bildirmelerini rica ediyorum.
Yoklama işlemine başlıyoruz. 
(Elektronik cihazla yoklama yapıldı)
BAŞKAN – Değerli arkadaşlarım, yoklama işlemi bitmiştir.
Sayın Zeki Ertugay'ın süresi içinde gelen pusulasını, teknisyenler de tespit ettiği için, yoklamaya dahil ediyorum; ancak, Sayın Ertugay'ın kayıt işlemlerini yeniden yaptırmasında yarar var, zannediyorum yeterli duyarlıkta tespit yapılmamış.
ZEKİ ERTUGAY (Erzurum) – Birinci gün yapılan oylamada başarılı oldu; iki gündür yapılan yoklamalarda sisteme giremiyorum; sanıyorum, sistem arızalı.
BAŞKAN – O zaman, tekrar kayıt için bir değerlendirme yapın efendim.
Değerli arkadaşlarım, toplantı yetersayısı bulunamamıştır. 
Alınan karar gereğince, saat 20.00'den sonra toplanabilme imkânımız var; ama, bu saatte çoğunluk olmadığına göre, akşam da çoğunluğun...
SALİH KAPUSUZ (Kayseri) – Sayın Başkan, grup başkanvekilleri olarak bir mutabakatımız var; çarşamba ve perşembe günleri tatil olduğu için, salı günü de kapatılması doğrultusunda bir önerimiz var efendim. 
TURHAN GÜVEN (İçel) – Kiminle var mutabakatınız; bizimle yok.
BAŞKAN – Salı günü için herhangi bir şey yapamayız efendim; ancak, bu akşam üçüncü defa toplanma konusunda Başkanlığın takdir imkânı vardır. Yalnız, ben, şu andaki duruma göre, akşam da çoğunluk olmayacağını tespit ediyorum.
ÖMER NAİMİ BARIM (Elazığ) – Gaipten haber mi alıyorsunuz Başkan; nereden biliyorsunuz?
BAŞKAN – Hayır, gaipten haber almıyorum; yaptığım iki yoklamadan haber alıyorum. Yani, bu saatte olmayanın akşam da olmayacağını tahmin ediyorum; ama, gruplar, oybirliğiyle, akşam toplanacağız derlerse, onu da değerlendiririm.
ALGAN HACALOĞLU (İstanbul) –Sayın Başkan, Sayın Bakanlar neredeler?
MEHMET GÖZLÜKAYA (Denizli) –Sayın Başkan, Eyüp Aşık'ı kurtarma operasyonudur bu.
BAŞKAN –Şimdi, salı günüyle ilgili herhangi bir karar almamız mümkün değil.
O sebeple, alınan karar gereğince, Adalet eski Bakanı Mehmet Moğultay ile Enerji ve Tabiî Kaynaklar Bakanı Mustafa Cumhur Ersümer hakkındaki Meclis soruşturması önergelerini görüşmek, Trabzon Milletvekili Eyüp Aşık'ın milletvekilliğinden istifa etmesi nedeniyle Anayasanın 84 üncü maddesi gereğince üyeliğinin düşmesini oylamak ve diğer denetim konularını sırasıyla görüşmek için, 27 Ekim 1998 Salı günü saat 15.00'te toplanmak üzere, birleşimi kapatıyorum.
MEHMET GÖZLÜKAYA (Denizli) – Sayın Başkan, kapatmadan bir sözüm var.
BAŞKAN – Kapattım efendim.




















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












