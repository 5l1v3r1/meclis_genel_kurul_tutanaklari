















DÖNEM:
24 YASAMA
YILI: 2


TÜRKİYE BÜYÜK MİLLET
MECLİSİ
TUTANAK DERGİSİ

CİLT : 6
28’inci
Birleşim
2 Aralık 2011 Cuma


(TBMM Tutanak Müdürlüğü tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)



İ Ç İ N D E K İ L E R

I.- GEÇEN TUTANAK ÖZETİ

II.- YAZILI SORULAR VE CEVAPLARI
1.- Erzincan Milletvekili
Muharrem Işık’ın, medya temsilcileriyle yapılan bir toplantıya ilişkin
Başbakandan sorusu ve Başbakan Yardımcısı Bülent Arınç’ın cevabı (7/768)
2.- Tekirdağ Milletvekili
Candan Yüceer’in, medya temsilcileriyle yapılan bir toplantıya ilişkin
Başbakandan sorusu ve Başbakan Yardımcısı Bülent Arınç’ın cevabı (7/769)
3.- Kütahya Milletvekili
Alim Işık’ın, Eti Maden İşletmelerinde işçi statüsünde çalışan teknikerlerin
özlük ve sosyal haklarına ilişkin sorusu ve Enerji ve Tabii Kaynaklar Bakanı
Taner Yıldız’ın cevabı (7/794)
4.- Afyonkarahisar
Milletvekili Ahmet Toptaş’ın, TEDAŞ’a elektrik borcu olan ve haciz işlemi
yapılan belediyelere ilişkin sorusu ve Enerji ve Tabii Kaynaklar Bakanı Taner
Yıldız’ın cevabı (7/875)
5.- Antalya Milletvekili
Gürkut Acar’ın, elektrik dağıtım şirketlerinin devir tarihindeki alacaklarının
nasıl değerlendirileceği ve kayıp-kaçak oranına ilişkin sorusu ve Enerji ve
Tabii Kaynaklar Bakanı Taner Yıldız’ın cevabı (7/877)
6.- Manisa Milletvekili
Özgür Özel’in, Manisa’da tarihî camilerde yapılan restorasyon çalışmalarına
ilişkin sorusu ve Başbakan Yardımcısı Bülent Arınç’ın cevabı (7/928)
7.- İzmir Milletvekili
Alaattin Yüksel’in, altın madenlerine ilişkin sorusu ve Enerji ve Tabii
Kaynaklar Bakanı Taner Yıldız’ın cevabı (7/974)
8.- İstanbul Milletvekili
Ali Özgündüz’ün, Halkalı Ziraat Okulunun bir vakfa tahsisine ilişkin sorusu ve
Başbakan Yardımcısı Bülent Arınç’ın cevabı (7/1013)
9.- Antalya Milletvekili
Mehmet Günal’ın, BOTAŞ’ın spot piyasadan LNG alımına ilişkin sorusu ve Enerji
ve Tabii Kaynaklar Bakanı Taner Yıldız’ın cevabı (7/1064)
10.- İzmir Milletvekili
Erdal Aksünger’in, elektrik tüketimine ve elektrik faturalarında çeşitli adlar
altında alınan bedellere ilişkin sorusu ve Enerji ve Tabii Kaynaklar Bakanı Taner
Yıldız’ın cevabı (7/1069)
11.- İzmir Milletvekili
Aytun Çıray’ın, petrol ve doğal gaz arama çalışmalarına ilişkin sorusu ve
Enerji ve Tabii Kaynaklar Bakanı Taner Yıldız’ın cevabı (7/1186)

I. - GEÇEN TUTANAK ÖZETİ
TBMM Genel Kurulu saat 14.00’te
açılarak üç oturum yaptı.
İstanbul Milletvekili Gürsoy Erol, 
İstanbul Milletvekili Şafak Pavey,
3 Aralık Dünya Engelliler Günü’ne
ilişkin gündem dışı birer konuşma yaptılar. 
Kütahya Milletvekili Alim Işık’ın,
Kütahya ilinin Simav ilçesinde meydana gelen depremde zarar gören vatandaşların
mağduriyetlerinin giderilmesine ilişkin gündem dışı konuşmasına Orman ve Su
İşleri Bakanı Veysel Eroğlu cevap verdi.
Şırnak Milletvekili Hasip Kaplan, 3
Aralık Dünya Engelliler Günü’ne ilişkin bir açıklamada bulundu.
Kütahya Milletvekili Alim Işık, Orman
ve Su İşleri Bakanı Veysel Eroğlu’nun,
Orman ve Su İşleri Bakanı Veysel
Eroğlu, Kütahya Milletvekili Alim Işık’ın,
Şahıslarına sataşmaları nedeniyle birer
konuşma yaptılar.
İzmir Milletvekili Rıza Türmen ve 25
milletvekilinin telefon dinlemelerinin araştırılarak (10/74),
İstanbul Milletvekili Ferit Mevlüt
Aslanoğlu ve 26 milletvekilinin, şehit aileleri, gaziler ile harp ve vazife
malullerinin sorunlarının araştırılarak (10/75),
Barış ve Demokrasi Partisi Grubu adına
Grup Başkan Vekili Şırnak Milletvekili Hasip Kaplan’ın, basın özgürlüğünün
sağlanması konusunda (10/76), 
Alınması gereken önlemlerin
belirlenmesi amacıyla Meclis araştırması açılmasına ilişkin önergeleri Genel
Kurulun bilgisine sunuldu; önergelerin gündemdeki yerlerini alacağı ve ön
görüşmelerinin, sırası geldiğinde yapılacağı açıklandı.
İstanbul Milletvekili Sebahat Tuncel’in
AB Uyum Komisyonu üyeliğinden çekildiğine ilişkin önergesi Genel Kurulun
bilgisine sunuldu.
Muş Milletvekili Sırrı Sakık ve
arkadaşları tarafından, Kürt sorununun çözümü konusunda önemli gelişmelerde
bulunan 8’inci Cumhurbaşkanı Turgut Özal, Maliye Eski Bakanı Adnan Kahveci ve
Jandarma Eski Genel Komutanı Orgeneral Eşref Bitlis'in kuşkulu ölümü ve peş
peşe yaşanan bu ölümler arasındaki bağlantının bütün yönleriyle araştırılması
amacıyla, 13 Ekim 2011 tarihinde Türkiye Büyük Millet Meclisine verilmiş olan
Meclis araştırması önergesinin, Genel Kurulun bilgisine sunulmak üzere bekleyen
diğer önergelerin önüne alınarak, 01/12/2011 Perşembe günkü birleşimde
sunuşlarda okunmasına ve görüşmelerin aynı tarihli birleşimde yapılmasına
ilişkin BDP Grubu önerisi yapılan görüşmelerden sonra kabul edilmedi.
Muş Milletvekili Sırrı Sakık, Isparta
Milletvekili Süleyman Nevzat Korkmaz’ın şahsına sataşması nedeniyle bir konuşma
yaptı.
Söz alma istemlerini yerine getirmediği
gerekçesiyle Oturum Başkanının tutumu hakkında usul görüşmesi yapıldı. Yapılan
görüşmelerden sonra Başkan İç Tüzük’e uymayan hiçbir sözü vermediğini açıkladı.
Milliyetçi Hareket Partisi Grubu Adına
Grup Başkan Vekilleri İzmir Milletvekili Oktay Vural ve Mersin Milletvekili
Mehmet Şandır’ın; Van ilinde meydana gelen depremlerde, arama ve kurtarma
çalışmaları, yardımların ulaştırılması, hasar tespiti ve süreçteki diğer
hizmetlerin yerine getirilmesinde etkin koordinasyon sağlayamadığı iddiasıyla
Başbakan Yardımcısı Beşir Atalay hakkında bir gensoru açılmasına ilişkin
önergesinin (11/6), gündeme alınıp alınmamasına ilişkin ön görüşmeleri
tamamlandı; yapılan açık oylama sonucunda, önergenin gündeme alınmasının kabul
edilmediği açıklandı.
Gündemin “Kanun Tasarı ve Teklifleri
ile Komisyonlardan Gelen Diğer İşler” kısmının:
1’inci sırasında yer alan ve
görüşmelerine devam olunan, Türkiye Cumhuriyeti Hükümeti ile Yeni Zelanda
Hükümeti Arasında Hava Hizmetlerine Dair Anlaşmanın (1/423) (S. Sayısı: 21), 
2’nci sırasında yer alan Türkiye
Cumhuriyeti Hükümeti ile Avustralya Hükümeti Arasında Hava Ulaştırma
Anlaşmasının (1/425) (S. Sayısı: 22), 
Onaylanmasının Uygun Bulunduğuna Dair
Kanun Tasarısı ve Dışişleri Komisyonu Raporları’nın görüşmeleri komisyon
yetkilileri Genel Kurulda hazır bulunmadığından ertelendi.
2 Aralık 2011 Cuma günü alınan karar
gereğince saat 14.00’te toplanmak üzere birleşime 18.21’de son verildi.

 Sadık YAKUT
 Başkan
Vekili

 Tanju
ÖZCAN  Mustafa HAMARAT Mine LÖK BEYAZ 
 Bolu Ordu Diyarbakır 
 Kâtip Üye Kâtip Üye Kâtip Üye


2 Aralık 2011 Cuma
BİRİNCİ
OTURUM
Açılma
Saati: 14.00 
BAŞKAN:
Başkan Vekili Sadık YAKUT 
KÂTİP
ÜYELER: 

BAŞKAN – Sayın milletvekilleri, Türkiye
Büyük Millet Meclisinin 28’inci Birleşimini açıyorum. 
Başkanlık Divanı teşekkül etmediğinden,
sözlü soru önergeleri ile alınan karar gereğince kanun tasarı ve teklifleri ile
komisyonlardan gelen diğer işleri sırasıyla görüşmek için…
KAMER GENÇ (Tunceli) – Meclis
Başkanlığı Meclisin çalışmasını engelliyor, böyle şey olur mu!
BAŞKAN – …6 Aralık 2011 Salı günü saat
15.00’te toplanmak üzere birleşimi kapatıyorum. 

Kapanma Saati: 14.01




