


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















 DÖNEM : 20		 	 CİLT : 69 		 YASAMA YILI : 4


T. B. M. M.
TUTANAK DERGİSİ

40 ıncı Birleşim
6 . 1 . 1999Çarşamba



İ Ç İ N D E K İ L E R

 I. – GEÇEN TUTANAK ÖZETİ
 II. – YOKLAMALAR
III. – SORULAR VE CEVAPLAR
A)  YAZILI SORULAR VE CEVAPLARI
1. – Ankara Milletvekili Saffet Arıkan Bedük’ün, “Devlet Sanatçısı” unvanı verilenlerin tespitindeki kriterlere ve bu konudaki yönetmelik değişikliğine ilişkin sorusu ve Kültür Bakanı Mustafa İstemihan Talay’ın yazılı cevabı (7/6633)
2. – Mardin Milletvekili Hüseyin Yıldız’ın, “Devlet Sanatçısı” unvanının hangi kriterlere göre verildiğine ilişkin sorusu ve Kültür Bakanı Mustafa İstemihan Talay’ın yazılı cevabı (7/6637)
3. – Kayseri Milletvekili Memduh Büyükkılıç’ın, Noel Baba Vakfına ilişkin Başbakandan sorusu ve Devlet Bakanı Cavit Kavak’ın yazılı cevabı (7/6642)

I. – GEÇEN TUTANAK ÖZETİ

TBMM Genel Kurulu saat 15.00’te açılarak iki oturum yaptı.
Elektronik cihazla yapılan yoklamalar sonucunda Genel Kurulda toplantı yetersayısı bulunmadığı anlaşıldığından, 6 Ocak 1999 Çarşamba günü saat 15.00’te toplanmak üzere, birleşime 15.35’te son verildi.
Hasan Korkmazcan
Başkanvekili
 Ahmet Derin	Kadir Bozkurt
	Kütahya	Sinop
	Kâtip Üye	Kâtip Üye



BİRİNCİ OTURUM
Açılma Saati :15.00
6 Ocak 1999 Çarşamba
BAŞKAN : Başkanvekili Hasan Korkmazcan
KÂTİP ÜYELER :Ahmet DERİN (Kütahya), Kadir BOZKURT (Sinop)


BAŞKAN – Türkiye Büyük Millet Meclisinin 40 ıncı Birleşimini açıyorum.
II. – YOKLAMA
BAŞKAN – Elektronik sistemle yoklama yapılacaktır.
Yoklama için 5 dakika süre vereceğim. Sayın milletvekillerinin, bu süre içerisinde elektronik oy düğmelerine basarak, salonda bulunduklarını belirtmelerini rica ediyorum.
Değerli milletvekilleri, yoklama işlemi başlamıştır.
(Elektronik cihazla yoklama yapıldı)
BAŞKAN – Sayın milletvekilleri, yapılan yoklama sonucunda toplantı yetersayısı bulunmadığı anlaşılmıştır.
METİN BOSTANCIOĞLU (Sinop) – 10 dakika ara verelim Sayın Başkan...
BAŞKAN – Birleşime, 15.17’de toplanmak üzere, 10 dakika ara veriyorum.
Kapanma Saati : 15.07

İKİNCİ OTURUM
Açılma Saati :15.17
BAŞKAN : Başkanvekili Hasan Korkmazcan
KÂTİP ÜYELER :Ahmet DERİN (Kütahya), Kadir BOZKURT (Sinop)


BAŞKAN – Türkiye Büyük Millet Meclisinin 40 ıncı Birleşiminin İkinci Oturumunu açıyorum.
II. – YOKLAMA
BAŞKAN – Sayın milletvekilleri, Birinci Oturumda toplantı yetersayısı bulunamamıştı; tekrar yoklama yapacağız.
Yoklama işlemi elektronik sistemle yapılacaktır. Yoklama süresi 5 dakikadır. Sayın milletvekillerinin, bu süre içerisinde elektronik oy düğmelerine basmak suretiyle, salonda bulunduklarını bildirmelerini rica ediyorum.
Yoklama işlemi başlamıştır.
(Elektronik cihazla yoklama yapıldı)
BAŞKAN – Sayın milletvekilleri, İkinci Oturumda da toplantı yetersayısı bulunamamıştır.
Özelleştirme uygulamalarıyla ilgili Meclis Araştırması Komisyonunun raporu üzerindeki genel görüşmeyi yapmak ve kanun tasarı ve tekliflerini sırasıyla görüşmek için, 7 Ocak 1999 Perşembe günü saat 15.00’te toplanmak üzere, birleşimi kapatıyorum.
Kapanma Saati : 15.26



III. – SORULAR VE CEVAPLAR
A)  YAZILI SORULAR VE CEVAPLARI
1. – Ankara Milletvekili Saffet Arıkan Bedük’ün, “Devlet Sanatçısı” unvanı verilenlerin tespitindeki kriterlere ve bu konudaki yönetmelik değişikliğine ilişkin sorusu ve Kültür Bakanı Mustafa İstemihan Talay’ın yazılı cevabı (7/6633)
Türkiye Büyük Millet Meclisi Başkanlığına
Aşağıdaki sorularımın Kültür Bakanı Sayın M. İstemihan Talay tarafından yazılı olarak cevaplandırılmasını arz ederim.
Saygılarımla.
		Saffet Arıkan Bedük
		Ankara
Cumhuriyetimizin Kurucusu Atatürk “Herkes Cumhurbaşkanı olabilir, Başbakan olabilir ama  herkes Sanatçı olamaz” sözleriyle, toplumda sanatçının yerini belirtmiştir.
1. Bu doğrultuda 1971-1998 yılları arasında sadece 66 sanatçıya bu unvanın verildiği doğru mudur? 1998 yılında niçin ve hangi gerekçe ile önce 72 sonra ek listeyle 85 sanatçıya “Devlet Sanatçısı Unvanı” verilmiştir?
  2. Bu sayının yüksek tutulmasındaki amaç nedir?
  3. Bunları tespit ederken neyi veya neleri kıstas aldınız?
  4. “7 Kasım 1998 tarihinde Devlet Sanatçısı olacak ve bu haktan yararlanacaklar ile bunların nitelikleri ve seçimleri hakkında Yönetmelik”le neyi amaçladınız? Neden Yönetmeliği değiştirme gereği duydunuz?
  5. Seçici kurulun istifa ettiği doğru mudur? Doğru ise istifa etmesinin gerekçeleri nelerdir?
  6. Ek listeye neden ihtiyaç duydunuz?
  7. “Devlet Sanatçısı” kavramını değiştirme ihtiyacını neden hissettiniz?
  8. “Uluslararası Ün Sahibi Olma” kıstası nedir?Neyi ölçü aldınız?
  9. Devlet Sanatçısı unvanı olanlara hangi imkânlar ve ayrıcalıklar tanınmaktadır?
10. Devlet Sanatçısı unvanı verilipte almak istemeyen sanatçı var mı?Varsa bu unvanı hangi gerekçelerle kabul etmemişlerdir?Bunların yerine bir ek liste daha düzenlemeyi düşünüyor musunuz?

	T.C.
	Kültür Bakanlığı	6.1.1999
	Araştırma, Planlama ve Koordinasyon 
	Kurulu Başkanlığı
	Sayı : B.16.0.APK.0.12.00.01.940-2
Konu :Yazılı Soru Önergesi
Türkiye Büyük Millet Meclisi Başkanlığına
İlgi :TBMMBaşkanlığı Kan. Kar. Müd.’nün 21 Aralık 1998 gün ve A.01.0.GNS.0.10.00.02-37949 sayılı yazısı.
Ankara Milletvekili Sayın Saffet Arıkan Bedük’ün “Devlet Sanatçısı” unvanı verilenlerin tespitindeki kriterlere ve bu konudaki yönetmelik değişikliğine ilişkin 7/6633-16510 esas nolu yazılı soru önergesinin cevabı ekte gönderilmektedir.
Bilgilerinize arz ederim.
		M. İstemihan Talay
		Kültür Bakanı

Cevap 1. 1971 yılından 1998 yılına kadar toplam 64 sanatçımıza “Devlet Sanatçısı” unvanı verilmiştir.
Cumhuriyetimizin kuruluşunun 75. yılı olması münasebetiyle bu yıl her kesimden geniş bir yelpaze içinde değerlendirme yapılmasının uygun olacağı düşünülmüş ve değişik dallardan çok sayıda sanatçımızın bu unvanı alması sağlanmıştır.
Cevap 2. Sayının yüksek tutulmasındaki amaç, halkımız tarafından sevilen ve Türk kültürüne katkıda bulunan sanatçılarımızın bu unvandan yararlanmasını sağlamaktır.
Cevap 3. Müzik, Plastik Sanatlar, Sahne Sanatları, Sinema ve Edebiyat dallarında faaliyet gösteren üstün yeteneklere sahip ulusal veya uluslararası ün yapmış yaşayan sanatçılarımızın sanatsal çalışmaları ölçü alınmıştır.
Cevap 4. Daha önceki yönetmelikle sadece uluslararası alanda çalışmalar yapan sanatçılarımız Devlet Sanatcısı unvanını alabiliyorlardı. Yönetmelikte yapılan değişiklikle ulusal düzeyde sanatsal açıdan başarılı çalışmalar yapan sanatçılarımızın da bu unvandan yararlanması amaçlanmıştır.
Cevap 5. Seçici Kurul istifa etmemiştir. Yönetmelikte yapılan değişiklikle Seçici Kurul kaldırılmıştır.
Cevap 6. Yapılan değerlendirme çalışmaları sonucu ek liste hazırlanmıştır.
Cevap 7. Devlet Sanatçısı kavramı değiştirilmemiş kapsamı genişletilmiş, böylece yıllarını sanata ve kültüre hizmet etmeye adamış ve halk tarafından sevgi, saygı görmüş ve ulusal düzeyde ün yapmış sanatçıların da bu unvandan yararlanmasının sağlanması amaçlanmıştır.
Cevap 8. Ülkemiz dışında; Kültür ve Sanatımızı yurtdışında tanıtan ve bu alanda başarılı çalışmalara imza atan sanatçılarımız gözönüne alınmıştır.
Cevap 9. Bu unvanın manevi boyutu vardır. Devlet Sanatçısı sadece VIP salonlarından yararlanmaktadır. Bunun dışında maddî imkân ve ayrıcalık taşımamaktadır.
Cevap 10. Evet vardır. Unvanı kabul etmeyen sanatçılar basından öğrenilmiştir. Gerekçelerini de kendileri açıklamışlardır. Şu an için yeni ek liste yapılması düşünülmemektedir. Ancak, zaman içerisinde bu unvanı hak edecek daha birçok sanatçımız çıkabilecek ve bu sanatçılarımıza da bu unvanın verilmesi mümkün olabilecektir.
2. – Mardin Milletvekili Hüseyin Yıldız’ın, “Devlet Sanatçısı” unvanının hangi kriterlere göre verildiğine ilişkin sorusu ve Kültür Bakanı Mustafa İstemihan Talay’ın yazılı cevabı (7/6637)
Türkiye Büyük Millet Meclisi Başkanlığına
Aşağıdaki sorularımın Kültür Bakanı İstemihan Talay tarafından yazılı olarak cevaplandırılmasına delalet etmenizi saygılarımla arz ederim.
		Hüseyin Yıldız
		Mardin
Sorular :
1. 1971 yılından bu yana toplam 64 sanatçımıza Devlet Sanatçısı unvanı verilmiştir. Kültür Bakanlığı tarafından 15 Kasımda gerçekleştirilen yönetmelik değişikliği ile bu değişikliğe dayanılarak, 28 yılda toplam 64 kişiye bu unvan verilmişken, Kültür Bakanlığının teklifi ile Cumhurbaşkanı Süleyman Demirel tarafından sadece bir seferde 72 kişiye, birkaç gün sonra yapılan 13 ilave ile de 85 kişiye “Devlet Sanatçısı” unvanı verilmiştir. Bu sene Devlet Sanatçısı unvanı neye göre verilmiştir? Unvan verilen sanatçılar halkın tercihlerini karşılıyor mu?
2. Devlet sanatçılarının belirlenmesi amacıyla görevlendirilen jüri üyeleri, sözkonusu unvan için sadece 10 kişiyi belirlediklerini, Çankaya’dan kendilerine 72 kişinin seçilmesi yönünde bir baskı olduğunu, bunun üzerine devreden çıkarıldıklarını söylediler. Bu iddialar doğru mu?Eğer doğruysa bu tutum halkın kurumlara olan inancını sarsmaz mı?
3. Bu unvanı alan sanatçıların, birtakım özel imkân ve ayrıcalıklar elde ettiği de malumdur. Bunun yanında manevi boyutu ve prestij unsuruda aşikârdır. Böyle bir durumda keyfî davranılarak, halkın gönlünde taht kurmuş bu unvanı hak etmiş daha bir çok sanatçımıza haksızlık edilmiş olmuyor mu?
4. Ajda Pekkan’ın “Devlet Sanatçısı” olmak istediğini açıkladığı Harran konserinden sonra yönetmelik değiştirilerek uluslararası ün yapmayan sanatçılara da Devlet Sanatçısı unvanı verilmesine zemin hazırlandığı iddiaları doğru mudur?Eğer doğruysa bazı kişilerin ihtiras ve emelleri doğrultusunda yönetmelik değişikliği yapılması ile hukuk devleti ilkeleri bağdaşır mı?
	T.C.
	Kültür Bakanlığı	6.1.1999
	Araştırma, Planlama ve Koordinasyon 
	Kurulu Başkanlığı
	Sayı : B.16.0.APK.0.12.00.01.940-3
Konu :Yazılı Soru Önergesi
Türkiye Büyük Millet Meclisi Başkanlığına
İlgi :TBMMBaşkanlığı Kan. Kar. Müd.’nün 23 Aralık 1998 gün ve A.01.0.GNS.0.10.00.02-38070 sayılı yazısı.
Mardin Milletvekili Sayın Hüseyin Yıldız’ın “Devlet Sanatçısı” unvanının hangi kriterlere göre verildiğine ilişkin 7/6637-16536 esas nolu yazılı soru önergesinin cevabı ekte gönderilmektedir.
Bilgilerinize arz ederim.
		M. İstemihan Talay
		Kültür Bakanı
Cevap 1. “Devlet Sanatçısı” unvanı Devlet Sanatçısı Yönetmeliğinin 2 nci Maddesine göre verilmiştir.
Unvan verilen sanatçılar halkın tercihini karşılıyor. Zira seçilen sanatçıların hepsi yıllarını bu mesleğe vermiş ve halk tarafından sevgi ve saygı görmüş kişilerdir.
Cevap 2. Bu yıl Cumhuriyetimizin kuruluşunun 75. yılı olması nedeniyle her kesimden geniş bir yelpaze içinde değerlendirme yapılmasının uygun olacağı düşünülmüş ve değişik dallardan çok sayıda sanatçımızın bu unvanı alması sağlanmıştır.
Seçilen sanatçılar bu halkın sanatçılarıdır, dolayısıyla güvensizlik sözkonusu olamaz.
Cevap 3. Bu unvanın sadece manevi boyutu vardır. Bunun dışında maddî imkân ve ayrıcalık taşımamaktadır. Devlet Sanatçısı sadece VIPsalonlarından yararlanmaktadır. Unvanı hak edecek daha birçok sanatçımızın zaman içerisinde yaptıkları çalışmalarla kendilerini göstererek ve bu unvanı almaları mümkün olabilecektir.
Cevap 4. Ajda Pekkan’ın “Devlet Sanatçısı” olmak istediğini açıkladığı Harran konserinden sonra yönetmelik değiştirilerek uluslararası ün yapmayan sanatçılara da Devlet Sanatçısı unvanı verilmesine zemin hazırlandığı iddiaları kesinlikle doğru değildir. Bu değişikliğin Sayın Pekkan’la bir ilişkisi bulunmamaktadır. Yönetmelik değişikliğinin asıl amacı; halkımız tarafından sevilen, sayılan daha çok sanatçımıza bu unvanın verilmesini sağlamaktır. Bunun dışında bir anlam ve iddia aramak yanlış olur. Bu nedenle yapılan yönetmelik değişikliğinin hukuk devleti ilkesi ile bağdaşmayan bir yanı yoktur.
Kaldı ki, günün koşullarına ve değişen şartlara ve ihtiyaçlara göre her zaman, her yönetmelikte değişiklik yapılabilir.
3. – Kayseri Milletvekili Memduh Büyükkılıç’ın, Noel Baba Vakfına ilişkin Başbakandan sorusu ve Devlet Bakanı Cavit Kavak’ın yazılı cevabı (7/6642)
Türkiye Büyük Millet Meclisi Başkanlığına
Aşağıdaki sorularımın Sayın Başbakan tarafından yazılı olarak cevaplandırılması hususunu saygılarımla arz ederim. 		15.12.1998
		Dr. Memduh Büyükkılıç
		Kayseri
Sorular : 
1. Başbakanlık Tanıtma Fonundan Noel Baba Vakfına hangi amaçla, ne kadar para aktarılmıştır?
2. Noel Baba Vakfının bugüne kadar Kamu yararına yapmış olduğu faaliyetler nelerdir?
3. Bu Vakfın kurucuları kimlerdir?

	T.C.
	Devlet Bakanlığı	5.1.1999
	Sayı : B.02.0.017.800/(02)08
Türkiye Büyük Millet Meclisi Başkanlığına
İlgi : a) 23.12.1998 tarih ve A.01.0.GNS.0.10.00.02-7/6642-16542/38076 sayılı yazınız.
 b) Başbakanlık Kanunlar ve Kararlar Genel Müdürlüğünün 29.12.1998 tarih ve B.02.0.KKG.0.12/106-902-5/7494 sayılı yazısı.
İlgi (a) kayıtlı yazı ile Kayseri Milletvekili Memduh Büyükkılıç’ın Sayın Başbakanımıza tevcih ettiği tarafımdan cevaplandırılması tensip edilen (7/6642-16542) esas no’lu soru önergesine ait cevabî yazımız ekte gönderilmiştir.
Bilgilerinizi ve gereğini arz ederim.
		Cavit Kavak
		Devlet Bakanı

	T.C.
	Başbakanlık	4.1.1999
	Tanıtma Fonu Kurulu Başkanlığı
	Sayı :B.02.0.TFS/031-28142
Devlet Bakanlığına
(Sayın Cavit Kavak)
İlgi :29.12.1998 tarih ve B.02.0.KKGM.0.12/106-902-5/7494 sayılı yazı.
Kayseri Milletvekili Memduh Büyükkılıç’ın Sayın Başbakanımıza tevcih ettiği ve tarafınızdan cevaplandırılması istenilen 7/6642-16542 esas no’lu yazılı soru önergesi ile ilgili olarak hazırlanan metin ekte sunulmuştur.
Bilgilerinize arz ederim.
		Nimet Berkok
		Tanıtma Fonu Kurulu
		Genel Sekreteri
Cevaplar :
1. Noel Baba Vakfının 21.5.1998 tarihinde Tanıtma Fonu’na sundukları 2000 yılına kadar yapacakları çeşitli etkinliklerle ilgili 141 674 Dolarlık tanıtma amaçlı projeleri Tanıtma Fonu Kurulunun 23.10.1998 tarihli toplantısında görüşülmüştür.
Bütün üyelerin olumlu görüşleri ve özellikle konu ile ilgili olan Dışişleri Bakanlığının projeyi desteklemesi nedeniyle Fondan 50 000 Dolar ödenmiştir.
2-3. Noel Baba Vakfının bugüne kadar kamu yararına yapmış olduğu faaliyetler ve vakıf kurucularının kimler olduğu hususlarının anılan vakıftan öğrenilmesi daha uygun olacaktır.






















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












