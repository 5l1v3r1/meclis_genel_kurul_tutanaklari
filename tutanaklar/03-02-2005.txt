






DÖNEM: 22





DÖNEM: 22 CİLT :
73   YASAMA YILI: 3



T. B. M. M.
TUTANAK DERGİSİ


54 üncü Birleşim
3 Şubat 2005 Perşembe


İ
Ç İ N D E K İ L E R
 I. - GEÇEN TUTANAK ÖZETİ
II. - GELEN KÂĞITLAR
III. -
BAŞKANLIĞIN GENEL KURULA SUNUŞLARI
A)
GÜNDEMDIŞI KONUŞMALAR
1. - Sakarya Milletvekili Süleyman
Gündüz'ün, Güney Asya depremi ile tsunami felaketine ve Türkiye'nin bölgeye
yapacağı yardımlara ilişkin gündemdışı konuşması
2. - Balıkesir Milletvekili Sedat
Pekel'in, rüzgâr enerjisinin ülkemiz açısından önemine ve bu konuda yapılması
gereken çalışmalara ilişkin gündemdışı konuşması ve Enerji ve Tabiî Kaynaklar
Bakanı Mehmet Hilmi Güler'in cevabı 
3. - Erzurum Milletvekili Mücahit
Daloğlu'nun, 2011 Dünya Üniversitelerarası Kış Olimpiyatları ile 2014 Dünya Kış
Olimpiyatlarının ülkemizde yapılması için başlatılan çalışmalara, kış ve karla
mücadele eden belediyelerin sorunlarına ve alınması gereken önlemlere ilişkin
gündemdışı konuşması
IV.- KANUN
TASARI VE TEKLİFLERİ İLE KOMİSYONLARDAN GELEN DİĞER İŞLER
1. - Çanakkale Milletvekilleri Mehmet
Daniş ve İbrahim Köşdere'nin, Gelibolu Yarımadası Tarihî Millî Parkı Kanununa
Geçici Bir Madde Eklenmesine Dair Kanun Teklifi (Kamu İhale Kanununa Geçici
Madde Eklenmesine Dair Kanun Teklifi) ile Plan ve Bütçe Komisyonu Raporu
(2/212) (S. Sayısı: 305)
2. - Tarım Ürünleri Lisanslı Depoculuk
Kanunu Tasarısı ile Tarım, Orman ve Köyişleri ile Sanayi, Ticaret, Enerji,
Tabiî Kaynaklar, Bilgi ve Teknoloji Komisyonları Raporları (1/821) (S. Sayısı:
701)
3. - Kütahya Milletvekili Soner Aksoy ve
10 milletvekilinin, Bazı Kanunlarda Değişiklik Yapılması Hakkında Kanun
Teklifi; İzmir Milletvekili Ahmet Ersin
ve 17 milletvekilinin; 5174 Sayılı Türkiye Odalar ve Borsalar Birliği ile
Odalar ve Borsalar Kanununun 81 inci maddesinin Son Fıkrasının Yürürlükten
Kaldırılması Hakkında Kanun Teklifi ve Kütahya Milletvekili Soner Aksoy ile
Adana Milletvekili Tacidar Seyhan'ın, Tarım Satış Kooperatif ve Birlikleri
Hakkında Kanun ile Türkiye Odalar ve Borsalar Birliği ile Odalar ve Borsalar
Kanununda Değişiklik Yapılması Hakkında Kanun Teklifi ile Sanayi, Ticaret,
Enerji, Tabiî Kaynaklar, Bilgi ve Teknoloji Komisyonu Raporu (2/355, 2/344,
2/354) (S.Sayısı: 724)
4. - Türkiye Cumhuriyeti Tarım ve
Köyişleri Bakanlığı ile Lübnan Cumhuriyeti Tarım Bakanlığı Arasında Tarım
Alanında Teknik, Bilimsel ve Ekonomik İşbirliği Protokolünün Onaylanmasının
Uygun Bulunduğuna Dair Kanun Tasarısı ve Tarım, Orman ve Köyişleri ile
Dışişleri Komisyonları Raporları (1/875) (S. Sayısı: 702) 
5. - Türkiye Cumhuriyeti Tarım ve
Köyişleri Bakanlığı ile Küba Cumhuriyeti Tarım Bakanlığı Arasında Karantina ve
Bitki Koruma Alanında İşbirliği Anlaşmasının Onaylanmasının Uygun Bulunduğuna
Dair Kanun Tasarısı ve Tarım, Orman ve Köyişleri ile Dışişleri Komisyonları
Raporları (1/909) (S. Sayısı: 703)
6. - Türkiye Cumhuriyeti Tarım ve
Köyişleri Bakanlığı ile Küba Cumhuriyeti Tarım Bakanlığı Arasında Veterinerlik
Alanında İşbirliği Anlaşmasının Onaylanmasının Uygun Bulunduğuna Dair Kanun
Tasarısı ve Tarım, Orman ve Köyişleri ile Dışişleri Komisyonları Raporları
(1/921) (S. Sayısı: 704)
7. - Türkiye Cumhuriyeti Tarım ve
Köyişleri Bakanlığı ile Moğolistan Gıda ve Tarım Bakanlığı Arasında Tarım
Alanında Teknik, Bilimsel ve Ekonomik İşbirliği Protokolünün Onaylanmasının
Uygun Bulunduğuna Dair Kanun Tasarısı ve Tarım, Orman ve Köyişleri ile
Dışişleri Komisyonları Raporları (1/926) (S. Sayısı: 705)
8. - Türkiye Cumhuriyeti ve Slovenya
Cumhuriyeti Arasında Yatırımların Teşviki ve Korunmasına İlişkin Anlaşmanın
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/811) (S. Sayısı: 711)
9. - Türkiye Cumhuriyeti ve Suriye Arap
Cumhuriyeti Arasında Yatırımların Karşılıklı Teşviki ve Korunmasına İlişkin
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/850) (S. Sayısı: 712)
10. - Türkiye Cumhuriyeti ve Afganistan
İslamî Geçiş Devleti Arasında Yatırımların Karşılıklı Teşviki ve Korunmasına
İlişkin Anlaşmanın Onaylanmasının Uygun Bulunduğuna Dair Kanun Tasarısı ve
Dışişleri Komisyonu Raporu (1/860) (S. Sayısı: 714)
11. - Türkiye Cumhuriyeti ve Lübnan
Cumhuriyeti Arasında Yatırımların Teşviki ve Karşılıklı Korunmasına İlişkin
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/862) (S. Sayısı: 715)
12. - Türkiye Cumhuriyeti ve Güney Afrika
Cumhuriyeti Arasında Yatırımların Karşılıklı Teşviki ve Korunmasına İlişkin
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/907) (S. Sayısı: 716)
13. - Ziraî Mücadele ve Ziraî Karantina
Kanununda Değişiklik Yapılmasına Dair Kanun Tasarısı ile Nevşehir
Milletvekilleri Mehmet Elkatmış ve Osman Seyfi'nin, 6968 Sayılı Ziraî Mücadele
ve Karantina Kanununun 16 ncı Maddesinde Değişiklik Yapılması Hakkında Kanun
Teklifi ile Tarım, Orman ve Köyişleri Komisyonu Raporu (1/923, 2/346) (S.
Sayısı: 697)
14. - Tohumculuk Kanunu Tasarısı ile
Tarım, Orman ve Köyişleri Komisyonu Raporu (1/822) (S. Sayısı 662)
15. - Elektrik Piyasası Kanunu, Doğal Gaz
Piyasası Kanunu ve Petrol Piyasası Kanununda Değişiklik Yapılması Hakkında
Kanun Tasarısı ile Sanayi, Ticaret, Enerji, Tabiî Kaynaklar, Bilgi ve Teknoloji
Komisyonu Raporu (1/834) (S. Sayısı: 647)
I. - GEÇEN TUTANAK ÖZETİ
TBMM Genel Kurulu saat 15.00'te açılarak üç oturum yaptı
Bursa Milletvekili Abdulmecit Alp, Osmanlı Devletinin
Kuruluşunun 706 ncı yıldönümüne ilişkin gündemdışı bir konuşma yaptı.
Adana Milletvekili Kemal Sağ'ın, narenciye üreticilerinin
sorunlarına ve alınması gereken tedbirlere ilişkin gündemdışı konuşmasına Tarım
ve Köyişleri Bakanı Sami Güçlü,
Hakkâri Milletvekili Mustafa Zeydan'ın, Hakkâri'de meydana
gelen deprem sonrasında yaşanan sıkıntılara ve bu konuda alınması gereken
tedbirlere ilişkin gündemdışı konuşmasına Ulaştırma Bakanı Binali Yıldırım,
Cevap verdi.
İzmir Milletvekili K. Kemal Anadol, Hakkâri Milletvekili
Mustafa Zeydan'ın, konuşmasında, Cumhuriyet Halk Partisine ve Parti Genel
Başkanına sataştığı iddiasıyla söz istemini yerine getirmemesi nedeniyle Oturum
Başkanının tutumu hakkında bir açıklamada bulundu. 
Gündemin "Kanun Tasarı ve Teklifleri ile Komisyonlardan
Gelen Diğer İşler" kısmının:
1 inci sırasında bulunan, Kamu İhale Kanununa Geçici Madde
Eklenmesine Dair Kanun Teklifinin (2/212) (S. Sayısı: 305) görüşmeleri, daha
önce geri alınan maddelere ilişkin komisyon raporu henüz gelmediğinden, 
2 nci sırasında bulunan, Tarım Ürünleri Lisanslı Depoculuk
Kanunu Tasarısının (1/821) (S. Sayısı : 701) görüşmeleri, ilgili komisyon
yetkilileri Genel Kurulda hazır bulunmadıklarından,
Ertelendi.
3 üncü sırasında bulunan, Samsun Milletvekili Mustafa
Çakır'ın, Devlet Memurları ve Türk Silahlı Kuvvetleri Personel Kanununda
Değişiklik Yapılması Hakkında Kanun Teklifi; Şanlıurfa Milletvekili Yahya
Akman'ın, Devlet Memurları Kanunu, Türk Silahlı Kuvvetleri Personel Kanunu ile
399 Sayılı Kanun Hükmünde Kararnamede Değişiklik Yapılması Hakkında Kanun
Teklifi ve Iğdır Milletvekili Dursun Akdemir ile Denizli Milletvekili Ümmet
Kandoğan'ın, 657 Sayılı Devlet Memurları Kanununa Bir Ek Geçici Madde Eklenmesine
Dair Kanun Teklifinin (2/252, 2/21, 2/318) (S. Sayısı: 736), görüşmelerini
müteakiben, kabul edilip kanunlaştığı açıklandı.
4 üncü sırasında bulunan, Kütahya Milletvekili Soner Aksoy
ve 19 milletvekilinin, Bazı Kanunlarda Değişiklik Yapılması Hakkında Kanun
Teklifi; İzmir Milletvekili Ahmet Ersin ve 17 milletvekilinin, 5174 Sayılı
Türkiye Odalar ve Borsalar Birliği ile Odalar ve Borsalar Kanununun 81 inci
Maddesinin Son Fıkrasının Yürürlükten Kaldırılması Hakkında Kanun Teklifi ve
Kütahya Milletvekili Soner Aksoy ile Adana Milletvekili Tacidar Seyhan'ın,
Tarım Satış Kooperatif ve Birlikleri Hakkında Kanun ile Türkiye Odalar ve
Borsalar Birliği ile Odalar ve Borsalar Kanununda Değişiklik Yapılması Hakkında
Kanun Teklifinin (2/355, 2/344, 2/354) (S. Sayısı: 724) tümü üzerindeki
görüşmeler tamamlanarak maddelerine geçilmesi kabul edildi.
Genel Kurulu ziyaret eden Cezayir Cumhurbaşkanı Abdülaziz
Buteflika'ya Başkanlıkça "Hoşgeldiniz" denildi. 
3 Şubat 2005 Perşembe günü saat 15.00'te toplanmak üzere,
birleşime 19.04'te son verildi.






İsmail Alptekin










Başkanvekili










Yaşar Tüzün 


Harun Tüfekci







Bilecik 


Konya







Kâtip
  Üye 


Kâtip
  Üye







Ahmet Gökhan Sarıçam










Kırklareli










Kâtip
  Üye








No.: 71
II. - GELEN
KÂĞITLAR
3 Şubat
2005 Perşembe
Raporlar
1. - Tokat Milletvekili
Zeyid Aslan'ın Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/524) (S. Sayısı: 742) (Dağıtma tarihi: 3.2.2005) (GÜNDEME)
2. - Kocaeli Milletvekili
Mehmet Sefa Sirmen'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/525) (S. Sayısı: 743) (Dağıtma tarihi: 3.2.2005)
(GÜNDEME)
3. - Mersin Milletvekili
Hüseyin Güler'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/527) (S. Sayısı: 744) (Dağıtma tarihi: 3.2.2005) (GÜNDEME)
4. - Kocaeli Milletvekili
Mehmet Sefa Sirmen'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/528) (S. Sayısı: 745) (Dağıtma tarihi: 3.2.2005)
(GÜNDEME)
5. - İstanbul Milletvekili
Memduh Hacıoğlu'nun Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/549) (S. Sayısı: 746) (Dağıtma tarihi: 3.2.2005) (GÜNDEME)
6. - Antalya Milletvekili
Deniz Baykal'ın Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/557) (S. Sayısı: 747) (Dağıtma tarihi: 3.2.2005) (GÜNDEME)
7. - Zonguldak
Milletvekili Polat Türkmen'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/560) (S. Sayısı: 748) (Dağıtma tarihi: 3.2.2005)
(GÜNDEME)
8. - Tokat
Milletvekilleri Orhan Ziya Diren ve Feramus Şahin'in Yasama
Dokunulmazlıklarının Kaldırılması Hakkında Başbakanlık Tezkeresi ve Anayasa ve
Adalet Komisyonları Üyelerinden Kurulu Karma Komisyon Raporları (3/574) (S.
Sayısı: 749) (Dağıtma tarihi: 3.2.2005) (GÜNDEME)
9. - Konya Milletvekilleri
Hasan Angı, Remzi Çetin, Kerim Özkul, Mehmet Kılıç ve Muharrem Candan'ın Yasama
Dokunulmazlıklarının Kaldırılması Hakkında Başbakanlık Tezkeresi ve Anayasa ve
Adalet Komisyonları Üyelerinden Kurulu Karma Komisyon Raporları (3/584) (S.
Sayısı: 750) (Dağıtma tarihi: 3.2.2005) (GÜNDEME)
10. - Tokat Milletvekili
Mehmet Ergün Dağcıoğlu'nun Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/594) (S. Sayısı: 751) (Dağıtma tarihi: 3.2.2005)
(GÜNDEME)
11. - Afyonkarahisar
Milletvekili Mahmut Koçak'ın Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/595) (S. Sayısı: 752) (Dağıtma tarihi: 3.2.2005)
(GÜNDEME)
12. - Niğde Milletvekili
Mahmut Uğur Çetin'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/596) (S. Sayısı: 753) (Dağıtma tarihi: 3.2.2005) (GÜNDEME)
13. - Kırklareli
Milletvekili Mehmet S. Kesimoğlu'nun Yasama Dokunulmazlığının Kaldırılması
Hakkında Başbakanlık Tezkeresi ve Anayasa ve Adalet Komisyonları Üyelerinden
Kurulu Karma Komisyon Raporu (3/597) (S. Sayısı: 754) (Dağıtma tarihi:
3.2.2005) (GÜNDEME)
14. - Mersin Milletvekili
Vahit Çekmez'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/598) (S. Sayısı: 755) (Dağıtma tarihi: 3.2.2005) (GÜNDEME)
15. - Kocaeli
Milletvekili Mehmet Sefa Sirmen'in Yasama Dokunulmazlığının Kaldırılması
Hakkında Başbakanlık Tezkeresi ve Anayasa ve Adalet Komisyonları Üyelerinden
Kurulu Karma Komisyon Raporu (3/599) (S. Sayısı: 756) (Dağıtma tarihi:
3.2.2005) (GÜNDEME)
16. - Kahramanmaraş
Milletvekili Hanefi Mahçiçek'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/600) (S. Sayısı: 757) (Dağıtma tarihi: 3.2.2005)
(GÜNDEME)
17. - Gümüşhane
Milletvekili Sabri Varan'ın Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/601) (S. Sayısı: 758) (Dağıtma tarihi: 3.2.2005)
(GÜNDEME)
18. - Tokat
Milletvekilleri Orhan Ziya Diren ve Feramus Şahin'in Yasama
Dokunulmazlıklarının Kaldırılması Hakkında Başbakanlık Tezkeresi ve Anayasa ve
Adalet Komisyonları Üyelerinden Kurulu Karma Komisyon Raporları (3/602) (S.
Sayısı: 759) (Dağıtma tarihi: 3.2.2005) (GÜNDEME)
19. - Niğde Milletvekili
Erdoğan Özegen'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/604) (S. Sayısı: 760) (Dağıtma tarihi: 3.2.2005) (GÜNDEME)
20. - Niğde Milletvekili
Mahmut Uğur Çetin'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/605) (S. Sayısı: 761) (Dağıtma tarihi: 3.2.2005) (GÜNDEME)
21. - Niğde Milletvekili
Mahmut Uğur Çetin'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/606) (S. Sayısı: 762) (Dağıtma tarihi: 3.2.2005) (GÜNDEME)
22. - Ağrı Milletvekili
Kerim Yıldız'ın Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/607) (S. Sayısı: 763) (Dağıtma tarihi: 3.2.2005) (GÜNDEME)
23. - Tokat
Milletvekilleri Orhan Ziya Diren ve Feramus Şahin'in Yasama
Dokunulmazlıklarının Kaldırılması Hakkında Başbakanlık Tezkeresi ve Anayasa ve
Adalet Komisyonları Üyelerinden Kurulu Karma Komisyon Raporları (3/608) (S.
Sayısı: 764) (Dağıtma tarihi: 3.2.2005) (GÜNDEME)
24. - Osmaniye
Milletvekili Mehmet Sarı'nın Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/609) (S. Sayısı: 765) (Dağıtma tarihi: 3.2.2005)
(GÜNDEME)
25. - Tokat Milletvekili
Resul Tosun'un Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/610) (S. Sayısı: 766) (Dağıtma tarihi: 3.2.2005) (GÜNDEME)
26. - Yozgat Milletvekili
Mehmet Erdemir'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/624) (S. Sayısı: 767) (Dağıtma tarihi: 3.2.2005) (GÜNDEME)
27. - Ordu Milletvekili
İdris Sami Tandoğdu'nun Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/625) (S. Sayısı: 768) (Dağıtma tarihi: 3.2.2005)
(GÜNDEME)
28. - Sakarya
Milletvekili Ayhan Sefer Üstün'ün Yasama Dokunulmazlığının Kaldırılması
Hakkında Başbakanlık Tezkeresi ve Anayasa ve Adalet Komisyonları Üyelerinden
Kurulu Karma Komisyon Raporu (3/626) (S. Sayısı: 769) (Dağıtma tarihi:
3.2.2005) (GÜNDEME)
29. - Afyonkarahisar
Milletvekilleri Ahmet Koca ve Sait Açba'nın Yasama Dokunulmazlıklarının
Kaldırılması Hakkında Başbakanlık Tezkeresi ve Anayasa ve Adalet Komisyonları
Üyelerinden Kurulu Karma Komisyon Raporları (3/627) (S. Sayısı: 770) (Dağıtma
tarihi: 3.2.2005) (GÜNDEME)
30. - Sivas Milletvekili
Orhan Taş'ın Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/629) (S. Sayısı: 771) (Dağıtma tarihi: 3.2.2005) (GÜNDEME)
31. - Niğde Milletvekili
Mahmut Uğur Çetin'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/630) (S. Sayısı: 772) (Dağıtma tarihi: 3.2.2005) (GÜNDEME)
32 .- Karabük
Milletvekili Mehmet Ceylan'ın Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/631) (S. Sayısı: 773) (Dağıtma tarihi: 3.2.2005)
(GÜNDEME)
33. - Karabük
Milletvekili Ali Öğüten'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/632) (S. Sayısı: 774) (Dağıtma tarihi: 3.2.2005)
(GÜNDEME)
34. - Karabük
Milletvekili Hasan Bilir'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/633) (S. Sayısı: 775) (Dağıtma tarihi: 3.2.2005)
(GÜNDEME)
35. - Çorum Milletvekili
Ali Yüksel Kavuştu'nun Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/634) (S. Sayısı: 776) (Dağıtma tarihi: 3.2.2005)
(GÜNDEME)
36. - Adana Milletvekili
Tacidar Seyhan'ın Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/636) (S. Sayısı: 777) (Dağıtma tarihi: 3.2.2005) (GÜNDEME)
37. - Karabük
Milletvekili Mehmet Ceylan'ın Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/637) (S. Sayısı: 778) (Dağıtma tarihi: 3.2.2005)
(GÜNDEME)
38. - Kütahya
Milletvekili Soner Aksoy'un Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/638) (S. Sayısı: 779) (Dağıtma tarihi: 3.2.2005)
(GÜNDEME)
39. - Mersin Milletvekili
Vahit Çekmez'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/639) (S. Sayısı: 780) (Dağıtma tarihi: 3.2.2005) (GÜNDEME)
40. - Mardin Milletvekili
Süleyman Bölünmez'in Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/640) (S. Sayısı: 781) (Dağıtma tarihi: 3.2.2005) (GÜNDEME)
41. - Konya Milletvekili
Halil Ürün'ün Yasama Dokunulmazlığının Kaldırılması Hakkında Başbakanlık
Tezkeresi ve Anayasa ve Adalet Komisyonları Üyelerinden Kurulu Karma Komisyon
Raporu (3/642) (S. Sayısı: 782) (Dağıtma tarihi: 3.2.2005) (GÜNDEME)
42. - Karabük
Milletvekili Ali Öğüten'in Yasama Dokunulmazlığının Kaldırılması Hakkında
Başbakanlık Tezkeresi ve Anayasa ve Adalet Komisyonları Üyelerinden Kurulu
Karma Komisyon Raporu (3/643) (S. Sayısı: 783) (Dağıtma tarihi: 3.2.2005)
(GÜNDEME)


BİRİNCİ OTURUM
Açılma
Saati: 15.00
3 Şubat
2005 Perşembe
BAŞKAN:
Başkanvekili İsmail ALPTEKİN
KÂTİP
ÜYELER: Yaşar TÜZÜN (Bilecik), Harun TÜFEKCİ (Konya)
BAŞKAN - Türkiye Büyük
Millet Meclisinin 54 üncü Birleşimini açıyorum.
Toplantı yetersayısı
vardır; görüşmelere başlıyoruz.
Sayın milletvekilleri,
gündeme geçmeden önce, üç sayın milletvekilimize gündemdışı söz vereceğim. 
Gündemdışı ilk söz
isteği, Güney Asya depremi ve tsunami felaketiyle ilgili olmak üzere, Sakarya
Milletvekili Sayın Süleyman Gündüz'e aittir. 
Buyurun Sayın Gündüz. (AK
Parti sıralarından alkışlar) 
Süreniz 5 dakikadır.
III. -
BAŞKANLIĞIN GENEL KURULA SUNUŞLARI
A)
GÜNDEMDIŞI KONUŞMALAR
1. -
Sakarya Milletvekili Süleyman Gündüz'ün, Güney Asya depremi ile tsunami
felaketine ve Türkiye'nin bölgeye yapacağı yardımlara ilişkin gündemdışı
konuşması
SÜLEYMAN GÜNDÜZ (Sakarya)
- Sayın Başkan, değerli milletvekilleri; sizleri saygıyla selamlıyorum. 
26 Aralık 2004 tarihinde,
yani, bundan yaklaşık kırk gün önce Endonezya açıklarında meydana gelen 8,9
şiddetindeki deprem ve ardından ortaya çıkan tsunami felaketi üzerine
gündemdışı söz almış bulunuyorum. 
Sayın Başkan, değerli
milletvekilleri; sözlerime başlamadan, Hakkâri'de meydana gelen depremden
dolayı ölenlere rahmet, yaralılara acil şifalar ve Hakkârililere geçmiş olsun
dileklerimizi sunuyorum. Şüphesiz, herkesin yaşadığı felaket kendisi için
büyüktür. Bunun için, tekrar, Hakkârililere geçmiş olsun dileklerimizi
iletiyoruz. 
16-23 Ocak tarihleri
arasında Endonezya'ya giden yardım uçağıyla, depremden en fazla etkilenen Aceh
Sumatra Adasının Banda Aceh bölgesini ziyaret ettik. Heyette bendeniz ve
Başbakanlık Acil Durum Yönetimi Genel Müdür Yardımcısı Alpaslan Kavaklıoğlu
bulunmaktaydı. Heyetimizi Banda Aceh Askerî Havaalanında Cakarta Büyükelçimiz Feryal
Çotur Önder, Fahrî Başkonsolosumuz Rahmat Shah, Endonezya Cumhuriyeti Afet
İşleri Bakanlığı Aceh temsilcisi Didi Wahyudi ve silahlı kuvvetler Aceh
temsilcisi karşıladı. 
Sayın Başkan, değerli
milletvekilleri; deprem ve tsunamiden en çok etkilenen bölge Endonezya'nın
Sumatra Adasının Aceh bölgesi olmuştur. BM yetkililerinin açıklamalarına göre,
Banda Aceh Şehrinde defnedilen insan sayısı 160 000 kişi, Aceh Sumatra'da ölü
sayısı 230 000 kişiye ulaşmış durumdadır. Güneydoğu Asya depremi ve ardından meydana
gelen tsunami felaketinde ölenlerin toplam sayısı 292 000'i aşmış
bulunmaktadır. Şu ana kadar ulaşılmamış olan bölgelerdeki kayıplar da ölü
kategorisinde değerlendirilmektedir. Bunların başında, Aceh Sumatra'nın Hint
Okyanusu kenarında bulunan Meulaboh ve Calang Şehirleri gelmektedir. Eğer
bugünkü ajansları izlemişseniz, halen, mucize kurtuluşların, özellikle
Hindistan bölgesinde gerçekleşmiş olduğunu görürsünüz. Umarım ki, kayıplar bu
şekilde bulunmuş olur.
Özellikle Aceh Sumatra'da
ulaşılamayan bölgeler genellikle deniz kenarında olduğu için ve ulaşım yolu,
karayolu sahil şeridine paralel olarak yapıldığı için, tsunamide zarar görmüş,
ancak şehre helikopterlerle ulaşılabilmekteydi. Helikopter görüntülerine
baktığımız zaman, Meulaboh ve Calang Şehirlerinin tamamının yok olduğunu görmüş
olduk. 
Üç gün boyunca felaket
bölgesinde yaptığımız incelemeler sonucunda görülen manzara, felaketin
sanılandan çok büyük olduğudur. Yukarıda zaten rakamlarını sunmuş olmamız, bu
felaketin ne anlama geldiğini bize anlatmaya yeterlidir aslında.
Hayat, Banda Aceh'de iki
renk arasında oluşmuş; siyah ve beyaz, ara kesitler yok. Deprem ve sonrası
tsunaminin tanıklarını aradım, her gördüğüm insana felaketi anlatmasını
söyledim. İlginç olan, felakete tanıklık eden kimseye rastlamadım; olanlar da
şok halde oldukları için konuşamamaktaydılar. Bu felaket, aynı zamanda,
tanıklarını susturan ve tanıklık edenin ölümüne sebebiyet vermiş olan bir
felakettir. Tıpkı küçük bir kıyamet. Bunu, var edenin bize anlattığı gibi
"yer, bütün şiddetiyle sarsıldığı zaman ve yer, yüklerini çıkardığında ve
insan 'buna ne oluyor' dediğinde, işte o gün, yer, üstünde olup biten her şeyi
anlatacak."
Bayram sabahı
mezarlıkları ziyaret ettim. Bizler, bilirsiniz ki, bayram namazından sonra
mezarlıklarımızı ziyaret etme geleneğine sahibiz; ama, ne hazindir ki, ziyaret
edilmesi gerekenler, yani, ziyaretçilerin de ziyaret edilmesi gerekenlerle aynı
kaderi paylaştıkları bir şehir. Şehir, bir anlamda, belki, ecelsiz ölümün şehri
olarak nitelendirilebilecek konumda. Sayın Başbakanımız, 5 Şubatta, birçok
işadamı ve sivil toplum kuruluşlarıyla bölgeye gidecek.
Sayın Başkan, değerli
milletvekilleri; Parlamentomuz ve hükümetimiz, bölgeye yönelik büyük bir
hassasiyet ortaya koymuştur. Balıkesir Milletvekilimiz Turhan Çömez, Adıyaman
Milletvekilimiz Ahmet Faruk Ünsal ve Sinop Milletvekilimiz Cahit Can bölgeye
ziyaret gerçekleştirmiş...
(Mikrofon otomatik
cihaz tarafından kapatıldı)
BAŞKAN - Sayın Gündüz,
lütfen konuşmanızı tamamlayın.
Buyurun.
SÜLEYMAN GÜNDÜZ (Devamla)
- Toparlıyorum Sayın Başkan.
Ayrıca, İstanbul ve Konya
Büyükşehir Belediyesi, Başbakanlık Acil Durum Yönetim Genel Müdürlüğü, sivil
toplum kuruluşları, Kızılay, Deniz Feneri Derneği, Aziz Mahmud Hüdayi Vakfı,
İHH, birçok sivil toplum kuruluşunun oluşturduğu İstanbul Hanımlar Platformu,
Hayat Vakfı, sağlık alanında Yeryüzü Doktorları, işadamlarımız ile PASİAD,
Avrupa'daki Türklerin kurduğu birçok sivil toplum kuruluşu orada insanların
acılarını dindirmek ve yardım ellerini uzatmak için canla başla çalışıyorlar.
Benim haberdar olamadığım birçok gönüllü kuruluş, felaketin acılarını
hafifletmek için çalışmalarını ayrıca sürdürmektedir. Bütün bunlara
teşekkürlerimizi bir borç biliyoruz.
Sayın Başkan, değerli
milletvekilleri; Endonezya'yla tarihî dostluğumuz var. Dolayısıyla, ülkemiz,
Endonezya'nın toprak bütünlüğüne de ayrıca büyük bir hassasiyetle önem
vermektedir.
Türkiye'nin bölgeye
yapacağı her türlü yardım, mutlak anlamda halk tarafından bir karşılık bulacak;
çünkü, bu tarihî ilişkilerin getirdiği bir sonuçtur. Ülke çapındaki infak
seferberliği mutlak anlamda devam etmeli. 
Sayın Başkan, değerli
miletvekilleri; huzurunuzda, tüm insanlığı, deprem felaketine karşı yardım
ederek arınmaya çağırıyorum. 
Hepinizi saygıyla
selamlıyorum. (Alkışlar)
BAŞKAN - Teşekkür
ediyoruz Sayın Gündüz.
Gündemdışı ikinci söz
isteği, yenilenebilir enerji kaynaklarından rüzgâr enerjisiyle ilgili,
Balıkesir Milletvekili Sayın Sedat Pekel'e aittir. 
Buyurun. (CHP
sıralarından alkışlar)
Konuşma süreniz 5 dakika.

2. - Balıkesir
Milletvekili Sedat Pekel'in, rüzgâr enerjisinin ülkemiz açısından önemine ve bu
konuda yapılması gereken çalışmalara ilişkin gündemdışı konuşması ve Enerji ve
Tabiî Kaynaklar Bakanı Mehmet Hilmi Güler'in cevabı
SEDAT PEKEL (Balıkesir) -
Sayın Başkan, değerli milletvekilleri; rüzgâr enerjisinin ülkemiz açısından
önemi üzerine gündemdışı söz almış bulunuyorum. Konuşmama başlamadan önce
hepinizi saygıyla selamlıyorum.
Değerli milletvekilleri,
fosil yakıt kaynaklarının sınırlı oluşu ve ortaya çıkan çevresel sorunlar
nedeniyle, yenilenebilir enerji kaynakları, tüm dünyada giderek artan bir ilgi
görmektedir. Bu bağlamda, pek çok ülke, 2010 yılında elektrik enerjisi
ihtiyaçlarının yüzde 10'unu rüzgâr enerjisinden karşılamayı planlamaktadır;
çünkü, rüzgâr, güneş, jeotermal, biyokütle ve dalga gibi yenilenebilir enerji
kaynakları arasında elektrik üretimi konusunda en fazla ümit veren enerji
kaynağıdır.
Sayın milletvekilleri,
Türkiye'nin enerji talebi her yıl artmaktadır. Genel enerji talebimizin 2010
yılında 126 000 000 ton eşdeğer petrol, 2020 yılında ise 222 000 000 TEP'e
ulaşması beklenmektedir. Sürdürülebilir kalkınmanın itici gücü olan enerji
kaynaklarının çeşitlilik bakımından neredeyse tamamına sahip ülkemiz, varlık
içinde yokluk çekmektedir. 2003 yılı itibariyle birincil enerji talebinin ancak
yüzde 28'i yerli kaynaklarla karşılanmıştır. Yani, Türkiye, enerji ithalatçısı
bir ülke konumunda bulunmaktadır.
Değerli milletvekilleri,
son yıllarda izlenen yanlış enerji politikalarıyla sektörde büyük oranda dışa
bağımlılık ortaya çıkmıştır. Öyle ki, elektrik enerjisi sektörüne bakacak
olursak, ülkemizin hidrolik enerjide potansiyelinin yüzde 35'i devrede, yüzde
9'u inşa halinde, yüzde 56'sı ise atıl durumdadır. Elektrik enerjisine
dönüşebilecek jeotermal potansiyeli 350 megavat olmasına karşın, bunun yalnızca
20 megavatı değerlendirilebilmektedir. Elektrik enerjisi üretiminde yüzde 35
oranında doğalgaz kullanımına yönelinmiştir. Böylelikle, hem elektrikte
marjinal maliyetler artmış hem de doğalgazda dışa bağlanılarak ciddî bir risk
üstlenilmiştir.
Türkiye'nin rüzgâr
enerjisi, bugünkü koşullarda, potansiyel olarak yaklaşık 28 000 megavattır ve
bunun yaklaşık 10 000 megavatı ekonomik olarak kullanılabilir durumdadır;
ancak, bugün, rüzgâr enerjisi kurulu gücü 19 megavattır. Bu da, 28 000
megavatın yanında çok küçük bir rakam olarak kalmaktadır.
Sayın milletvekilleri,
Türkiye'deki, özellikle rüzgâr enerjisindeki yatırımların artırılması, rüzgâr
potansiyelinden faydalanılması bir zorunluluk haline gelmektedir; çünkü, mevcut
ve yeni kaliteli petrol ve kömür rezervlerinin sınırlı olması, termik
santralların elektrik üretimi veriminin yüzde 35 gibi düşük seviyelerde olması,
nükleer enerjiden elektrik üretilmesi durumunda da uranyum rezervlerinin
yaklaşık kırk yıl süreyle iki santral kapasitesini karşılayacak düzeyde
seyretmesi, çevreye verilecek zararlar, Türkiye'nin 2010 yılında yaklaşık 60
000 megavat kurulu elektrik santralı kapasitesine ihtiyacı olması gibi etkenler
gözönünde bulundurulduğunda, başta rüzgâr enerjisi olmak üzere, jeotermal,
güneş, biyokütle ve dalga enerjisi gibi kaynaklar önplana çıkmaktadır.
Ülkemizde, bu tür enerji kaynakları politikalarında belirsizlikler
yaşanmaktadır. Bu yaklaşım, belirli ve takip edilen bir rüzgâr enerjisi
politikasının da olmaması sonucunu doğurmaktadır.
Değerli milletvekilleri,
rüzgâr türbini teknolojisindeki hızlı gelişmeler ve elektrik üretim maliyetinin
alışılmış güç santrallarıyla rekabet edebilecek seviyelere gelmesi, rüzgâr
enerjisi sistemlerinin yaygınlaşmasını sağlamıştır. Bununla birlikte, rüzgâr
enerjisinden üretilecek elektrik enerjisinin maliyeti, mevcut rüzgâr hızı
dolayısıyla üretilecek enerji miktarı, türbin maliyetleri ve kurulacak
santralla ilgili maliyetlerin finansman koşullarına göre değişmektedir. Rüzgâr elektrik
santralının kurulabilmesi için, günümüz teknolojisi ve ekonomisine göre, yıllık
ortalama rüzgâr hızı, türbin seviyesinde 6,5 metre/saniyeden büyük olmalıdır.
(Mikrofon otomatik cihaz
tarafından kapatıldı)
BAŞKAN - Sayın Pekel,
mikrofonu açıyorum; tamamlayın konuşmanızı lütfen.
SEDAT PEKEL (Devamla) -
Bu açıdan değerlendirildiğinde, Balıkesir ve özellikle Bandırma İlçesi ve
Kapıdağ Yarımadası, Türkiye'nin rüzgâr atlasında ilk sıralarda yer almaktadır.
Yani, Bandırma'nın rüzgâr enerjisi açısından oldukça elverişli olduğu
görülmektedir. Özel firmalar tarafından, Bandırma'da rüzgâr enerjisinden
elektrik üretmek için Enerji Piyasası Düzenleme Kurumundan lisans alınmış ve
Bandırma'nın doğusunda 15 megavatlık, yılda yaklaşık 65 000 000 kilovat/saat
elektrik üretimi yapabilecek bir rüzgâr santralının kurulması için anlaşma
imzalanmıştır. Çevre dostu enerji kaynağının Bandırma'da kullanılması
sevindirici bir gelişme olmakla birlikte, Çevre ve Orman Bakanlığı aşamasındaki
bürokratik işlemlerin hızlandırılarak bir an önce sonuçlandırılması
gerekmektedir. 
Sayın milletvekilleri,
sözlerime son vermeden önce, dikkat çekmek isterim ki, ülkemizde, elektrik
enerjisi alanında rüzgâr enerjisi kaynakları kullanımını özendirecek teşvik
uygulamaları, dünyadaki örnekleri incelenerek ve toplumsal fayda önplanda
tutularak hayata geçirilmelidir. Bu politikaların yaşama geçirilmesi yönünde,
üniversiteler ile ilgili meslek odalarının da içinde olacağı katılımcı bir
ortam yaratılmalıdır. Özellikle, rüzgâr potansiyelimizin yoğun olduğu Marmara,
Ege ve Akdeniz Bölgelerindeki üniversitelerimizin bu alandaki
araştırma-geliştirme çalışmaları desteklenmelidir. 
AKP Hükümetinin, enerji
politikası üretirken bu konuya önem vereceğini ümit ediyor, hepinizi saygıyla
selamlıyorum. (CHP sıralarından alkışlar)
BAŞKAN - Teşekkür ederiz
Sayın Pekel.
Gündemdışı konuşmaya,
Hükümet adına, Sayın Enerji Bakanımız Hilmi Güler cevap verecektir. (AK Parti
sıralarından alkışlar)
Buyurun efendim.
ENERJİ VE TABİÎ KAYNAKLAR
BAKANI MEHMET HİLMİ GÜLER (Ordu) - Sayın Başkan, değerli milletvekilleri;
Balıkesir Milletvekili Sayın Sedat Pekel'in gündemdışı konuşmasına ilişkin bazı
bilgiler vermek istiyorum. 
Bildiğiniz gibi, ülkemiz,
enerji bakımından, özellikle birincil enerji bakımından dışa bağımlılığı önemli
ölçüde olan bir ülkedir. Biz, bu dışa bağımlılık oranını, yerli kaynaklara daha
fazla önem vererek azaltmak niyetindeyiz. Bununla ilgili bazı rakamlar vereyim:
2003 yılında yerli oran yüzde 28. Yani, bu, yüzde 72 dışa bağımlılık demektir.
Önlem almadığımız takdirde, 2020 yılında bu yüzde 78-80 oranında olacaktı; ama,
biz, bununla ilgili, yerli kaynaklara özellikle ağırlık vererek yeni bir
projeksiyon hazırladık. Sadece Bakanlık olarak değil, yetkili bütün kamu
kuruluşlarıyla ve özel sektörle bu ortak çalışmayı yaptık ve burada, tabiî,
biz, bu stratejiyi yöneten Bakanlık olarak da, yaptığımız hesaplamalara göre,
önlem almadığımız takdirde yüzde 78-80 olabilecek olan dışa bağımlılığı 68'e
düşürecek bir program hazırladık ve bunu da ciddiyetle, çok sıkı bir disiplinle
uygulamak niyetindeyiz. Bunda neler var; burada, başta kömür, su kaynaklarımız
ve onun dışında da yenilenebilir enerji diye bahsettiğimiz -Sayın Pekel'in de
bahsettiği- rüzgâr enerjisi başta olmak üzere güneş, jeotermal enerji ve küçük
hidroelektrik santrallarla beraber biomas bulunmakta. Bununla ilgili yasa
tasarısını da hazırladık, komisyonlardan geçti ve şu anda, Genel Kurulda
oylanmayı bekliyor; Temmuzun 14'ünde oylanacaktı; ancak, beklemeye alındı. Bu,
tabiî ki, bizim bir an önce çıkarmamız gereken ve bunun için de uğraştığımız
bir yasa. Bunun çıkmasını çok arzu ediyoruz; çünkü, yeterli derecede güneşimiz
var, rüzgârımız var, jeotermal enerjimiz var özellikle batıda. Yarın da, Samsun
Havza'da bir jeotermal kaynağının açılışı yapılacak. Bunu mümkün olduğu kadar
kullanmak istiyoruz. Bununla ilgili olarak da, biz, Bakanlık olarak, daha
önceki dönemlerden farklı bir politika takip ediyoruz. Enerji ve Tabiî
Kaynaklar Bakanlığının bazı zamanlar 5, 7, hatta 10'a kadar artan genel
müdürlüklerini, konularına göre birlikte değerlendiriyoruz. Eskiden bunların
bir ikisi bir başka bakanlığa bağlıydı, birkaçı bir başka bakanlığa bağlıydı ve
bunlar, koalisyonlarda ayrı ayrı çalışıyorlardı. Şimdi, biz, bizim Bakanlığımız
döneminde, hepsini ortak bir amaca yönelik olarak çalıştırıyoruz. Mesela, kömür
arama kampanyası başlattık; isterseniz, seferberliği diyelim. Bu kömür
seferberliğinde, şu anda 8 500 000 000 ton olan linyit kaynaklarını... Yeni
kaynakları tekrar bulacağız ümidi ve beklentisiyle, bütün Türkiye'yi,
MTA'sıyla, TKİ'siyle, TTK'sıyla, Elektrik Etüt İşleriyle, Eti Madencilikle
-eski Etibankla- gruplar oluşturduk ve yeni kömür kaynakları için Türkiye'yi
bir baştan bir başa tarıyoruz. 
Bu arada, su
kaynakları... Normal olarak, bizim, elektrik üretebilecek, 126 milyar
kilovat/saatlik, bir su potansiyelimiz var. Biz, bunu, şu andaki ilk etütlere
göre, 180'e kadar çıkarabiliyoruz. Beklentimiz daha fazla. Yani, eski
rakamlarla iktifa etmiyor, yetinmiyoruz; yani, seneler önce yapılmış
hesaplamaları ve araştırmaları yeniden yeni bir gözle araştırıyoruz. Burada da,
yeni su kaynakları bulacağımız ümidindeyiz ve bununla ilgili olarak da, Devlet
Su İşleri, Elektrik Etüt İşleri ve diğer kurumlarla birlikte çalışıyoruz. 
Şunu söyleyeyim: Ben
1996-1997 yıllarında Etibank Genel Müdürüydüm. Mesela trona dediğimiz maden,
bizden önce, kömür aranırken bulunmuş. Bu, MTA'nın diğer çalışmalarında da
böyle.
Şimdi, biz ne yapıyoruz:
Türkiye Petrolleri Anonim Ortaklığı... Türkiye Petrolleri Anonim Ortaklığı, adı
üstünde, petrol ve doğalgaz aramasını yapar; ama, bir sondajda 2 000 metre, 3
000 metre, 4 000 metreye kadar iniyor. İnerken, tabiî, yerkabuğunu keserken,
oradan karotlar alıyor, numuneler alıyor. Alırken "kömür var mı" diye
de soruyoruz şimdi. Eskiden TKİ başka bir bakanlığa, TPAO başka bir bakanlığa,
MTA başka bir bakanlığa bağlı olduğunda bu yapılmıyordu; şimdi, aynı donelerden
faydalanıyoruz. Türkiye Kömür İşletmeleri bir çalışma yaparken, o da TPAO'ya
veya Eti Madenciliğe yardımda bulunuyor. Böylece, çok ilginç sonuçlara ulaşmaya
başladık ve bu, bizim yeni kaynakları bulmamıza, yeni madenleri, yeni kömür
yataklarını, yeni su kaynaklarını, yeni endüstriyel mineralleri bulma
imkânımızı, ihtimalimizi artırıyor. Bu da bize büyük bir avantaj sağlıyor.
Jeotermal enerjide de, yine Ege Bölgesi başta olmak üzere, kullanamadığımız
büyük kaynaklar var. Şimdi, bunlarla ilgili de hem yeni bir yasa hazırlıyoruz
hem de bu kaynakları bir tarama faaliyetiyle araştırıyoruz, buluyoruz. 
Şimdi, normal olarak,
bizim birincil enerji kaynakları dediğimiz kaynaktan 2003 yılındaki rakam, 83
800 000 ton petrol eşdeğeri. Yani, böyle bir rakamla bunu ifade ediyoruz. Bu,
2010 yılında 126 000 000 ton petrol eşdeğeri olacak, 2020 yılında da 222 000
000 ton eşdeğer petrol olacak. Bu şekilde mukayese ediyoruz ve buna uygun
olarak da bütün kaynaklarımızı, elektrik üretmek için de ayrıca uygun olanları
hesap ettiğimiz zaman, yaptığımız projeksiyona göre -ki, bizim şu anda 37 500
megavatlık bir kurulu gücümüz var- 2020 yılındaki ihtiyacımızı karşılayabilmemiz
için, bizim, bir senaryoya göre 499 milyar kilovat/saatlik bir enerjiye
ihtiyacımız olduğunu görüyoruz. Bu miktar da şu anda 150 civarında; 150'den
500'e çıkacak. Yani, burada büyük bir artış var. Kurulu gücümüz de, 37 500
megavattan 2020 yılındaki yaklaşık 500 milyar kilovat/saatlik enerjiyi üretmek
için, bizim, ilave olarak, 54 megavatlık bir yatırım yapmamız lazım. Bunu
yaparken de, işte, değişik kaynakları, kömür, su başta olmak üzere, işte,
rüzgâr türbinleri, jeotermal elektrik üretim tesisleriyle beraber güneş
enerjisi, hatta, hidrojen enerjisi, bunları da gözönüne alıyoruz -bunların
içinde nükleer de var- ve bu hesaplamalara göre bir planlama yapıyoruz. Bütün
amacımız, bütün bu yerli kaynakları kullansak dahi, karşımıza çıkacak
ihtiyaçları karşılamak için. Bunun için de yollar belli; ya kömür ithal
edeceğiz -ki, Kolombiya'dan alınıyor İskenderun'daki santral için- ya elektrik
satın alacağız ya doğalgaz satın alacağız; bunlar yolları; ama, bu arada da,
biz, mevcut kaynaklarımızı yeniden gözden geçiriyoruz; acaba daha fazla
kömürümüz var mı gözümüzden kaçan, daha fazla suyumuz var mı kullanmadığımız,
daha başka rüzgâr kaynaklarımız var mı, güneş kaynaklarımız var mı diye de
hesaplarımızı yapıyoruz. Mesela, rüzgârla ilgili çok ilginç sonuçlara vardık.
Rüzgâr haritalarını çıkarmaya devam ediyoruz; bizden önce başlanmıştı. Şimdi,
biz bunda hassas ayara girdik. Mesela, Bozcaada'da, artık, noktasal olarak
nerede ne vara bakıyoruz ve o yerlerin de kamuya mı ait, özel sektöre mi ait,
50 metre üstünde rüzgâr hızı ne olacak diye de hassas ayarları yapıyoruz ve
bulduğumuz sonuçlar, rüzgâr enerjisinin, başta Bozcaada olmak üzere, Bandırma,
Çeşme, İskenderun, Şile, yani, buralarda çok yüksek olduğunu gördük. Buralarda
tesis kurabileceğimiz büyüklükte imkânlar var. Hatta, bilmiyorum, burada
gözükür mü; ama, Türkiye haritasını renklere böldük rüzgâr hızlarına göre ve
bunun günlük rejimlerine göre, sabah, öğle, akşam, saat durumuna göre, esme
durumuna göre; çünkü, buraya tesis kurarken, buna göre bir fizibilitesi çıkacak.
Buna göre, mesela, kırmızı alan, 5 ile 6 metre/saniye hızı olan yerler, yeşil
alan 3,5 ile 4,5 metre/saniye... Bunları size sonradan arz edebilirim Sayın
Pekel. Buna göre atlasları çıkardık. 
Bandırma'nın özellikle
Kapıdağında bu imkânlar gayet iyi; bunu, memnuniyetle ifade edelim. Zaten,
Bandırma'da Etibank'ın tesisleri varken, oradaki borların rüzgârdan nasıl
uçtuğunu da biliyoruz. Dolayısıyla, Kapıdağı Yarımadasındaki bu potansiyeli
değerlendirmek üzere özel sektör tarafından 3 adet rüzgâr enerjisi projesi
hazırlandı. Bir tanesi, Asmakinsanın, 35,25 megavatlık bir projesi var; bu 4628
sayılı Elektrik Piyasası Kanunundan önce müracaat yapılmış. İkincisi, Kapıdağı
Ezse var, 8,1 megavatlık. Bir de Paşalimanı RES var. Yine, bu, Asmakinsanın,
7,2 megavatlık. Bunların ikisi kanundan sonra hazırlanmış. Biz, bunlara
yardımcı olmaya çalışıyoruz. Bunların, tabiî, sadece yatırımı yapması yetmiyor,
bunların iletim hatlarının bağlanması lazım, buna göre dağıtımının
oluşturulması gerekiyor, trafo merkezleri ona göre seçilecek. Bunun, üzerinde
çalışacağımız epey konusu var. 
Bu arada, hesaplamalara
esas olması açısından özellikle şunu söyleyeyim: Biz, ülke genel enerji
talebinin yıllık ortalama yüzde 6 artacağını öngörüyoruz, elektrik enerjisi
talebinin de yüzde 7,9 oranında artacağını düşünüyoruz; dolayısıyla, elektrik
enerjisiyle ilgili bu yatırımların da bir an evvel yapılması lazım. 
Biraz önce verdiğim
projeksiyonda 499 milyar kilovat/saatlik enerjiyi elde edebilecek yatırımı
ilave olarak 54 000 megavat olarak düşünecek olursak, bunun da, doğalgaz mı,
kömür mü, su mu, buna göre iyi bir ayarlanması lazım. Belki de elektrik
ithalini uygun görebilirler; ama, biz, burada, ülkemizin çıkarları açısından,
dışa bağımlılığın azaltılması açısından bu kaynaklara büyük ölçüde ağırlık
veriyoruz. 
Şimdi, biraz önce
bahsettiğim tablo içinde birincil enerjiden bakacak olursak, 10 000 000 ton
eşdeğer petrollük yer tutan yenilenebilir kaynaklarımız var. Bunun 5,7'si
ticarî olmayan yakıtlar; yani, bunun içine tezek de dahil; yani, bu 5,7...
Ayrıca, 3 000 000 ton eşdeğer petrol hidrolik enerji, 0,4 milyon ton eşdeğer
petrol güneş, 0,9 da jeotermal enerji. Biz bunları yeterli bulmuyoruz. 
2020 yılına göre
yaptığımız bu projeksiyonda bunları şöyle düşünüyoruz: 5,7 milyon ton eşdeğer
petrol olan, ticarî olmayan kaynakların tüketimini 2020 yılında 3,9'a düşürmek
istiyoruz, yaptığımız çalışmalar... Çünkü, onun gübre olarak kullanılması veya
başka amaçla kullanılması daha uygun olacak diye düşünüyoruz. Aynı yıllar
itibariyle, hidrolik enerji 3 000 000 ton eşdeğer petrolden 9,4'e çıksın
istiyoruz. Rüzgâr enerjisi de 0,05 şu anda, bunu da 0,7'ye, jeotermal enerjiyi
0,9'dan 5'e, güneş enerjisini de 0,4'ten 0,9 milyon ton eşdeğer petrole
çıkarmak istiyoruz. Tabiî, bunlar öngörü. Esas amacımız, bunun da daha üstüne
çıkacak derecede, bu yenilenebilir enerji yasasını çıkarmayı arzu ediyoruz.
Bunun yapılmasında da, sadece olayın kaynaklardan faydalanması değil, aynı
zamanda çevre bilincine önem vermemizden de geliyor; çünkü, bunlar,
karbondioksit üretmeyen yakıtlar ve sera etkisi oluşturmuyor; işte, tsunamiden
tutun da... Çubuk'ta bile bir hortum meydana geldi. Yani, bunlar Türkiye'de
rastlanmayan şeyler; yani, mutlaka önlemlerimizi almamız lazım. O bakımdan da
yenilenebilir enerji son derece önemli ve biz bunun üzerinde sıkı bir şekilde
duruyoruz. 200 000 000 dolarlık da bir kredi bulundu, Dünya Bankası kredisi. Bu
da, geçtiğimiz eylülden itibaren yapılan başvuruları değerlendirerek bunları
teşvik ediyoruz. 200 000 000 dolar az bir para değil; yani, başvuranlara
yardımcı oluyoruz. Ayrıca da, Elektrik İşleri Etüt İdaresi diye adlandırdığımız
Genel Müdürlük, şu anda, eski çalışmalarına ilaveten ar-ge faaliyetlerine büyük
ağırlık verdi; yani, biz, orada, mesela, bir bina tasarımı yapıyoruz. Bu bina tasarımı,
klasik, içerisinde yaşadığımız binalardan farklı; güneş enerjisini kışın daha
iyi kullanabilen, yazın da serinlemede kullanabilecek şekilde. Hatta, ısı
pompaları var; yeraltında derine iniyorsunuz, yerin sıcaklığından faydalanarak
serinliğini veya sıcaklığını mevsimine göre kullanabilecek ısı pompaları diye
basitçe anlatacağım bu modeli geliştiriyoruz. Özel malzemeler var; yani, özel
bir mimarî tasarım yaptık. Binayı yapacağız, herkes bunu görsün diye; yani,
yaşayan bir bina olacak ve şu anda o çalışmamız başladı; bu yenilik. 
Onun dışında, Çin'den
soba getirdik -özel bir soba, biyogaz için; daha verimli yakalım diye- onunla
ilgili çalışmaları sürdürüyoruz. 
Bir yandan -görmenizi çok
tavsiye ederim; size, aynı zamanda, bunu bir davet niteliğinde de söylüyorum-
MTA'nın bünyesinde bir enerji parkı kurduk. Belki çoğunuzun haberi olmayabilir;
ben hepinize davetiye gönderdim; ama, pek gelen olmadı. Orada, biz,
Türkiye'deki enerji kaynaklarını bir enerji parkında sunuyoruz. Mesela, bir
güneş kolektörü oluşturduk, onunla yemek pişirebiliyorlar. Düşünün şimdi, Urfa
gibi bir yerde, güneşin bol olduğu bir yerde bunu kuruyorsunuz ve güneş ışınını
alıyor, odaklıyor ve isterseniz yemek pişirin, isterseniz başka amaçla
kullanın; güneş enerjisinden yeteri kadar faydalanabiliriz. 
Mesela, Erzurum'u hepimiz
biliyoruz; Erzurum'u biz kışın soğuk bir yer olarak tanıyoruz; ama, Erzurum'un
güneşli günlerinin sayısı çok fazla; yani, ikiyüz günün üzerinde. Halbuki,
soğukluk sıcaklık önemli değil, güneşte olmak önemli. Mesela, güneş kolektörü
noktasında, güneş enerjisi kullanmak noktasında, Erzurum, tam istediğimiz
noktada değil. Benzer iller de aynı şekilde; yani, biz güneşten
faydalanmıyoruz. Bunları teşvik etmek için de yoğun bir faaliyet içinde Genel
Müdürlüğümüz ve diğer genel müdürlüklerle de paralel çalışıyorlar.
Bu arada, Hidrojen
Enerjisi Teknolojileri Merkezini kurduk İstanbul'da; Hidrojen Enerjisi
Teknolojileri Merkezi. UNIDO'yla görüştük ve bu merkezde, geleceğin enerjisi
olan hidrojenle ilgili çalışmalar yapılacak ve dünyanın diğer bölgelerinde.
Dün, Sayın Veziroğlu -onun başına getirdiğimiz bilim adamı- Çin'den Libya'ya
kadar 9 tane projeyi bana sundu; yani, aynı zamanda, İstanbul, bu noktadaki bir
araştırma merkezinin de odak noktası olacak. Bu çalışmalar da ayrıca sürüyor.
Dünyadaki rüzgâr enerjisi
kurulu kapasitesine baktığımız zaman,
42 132 megavat; yani, Türkiye'nin toplam elektrik enerjisi kurulu
gücünden fazla; 42 132 megavat. Ülkemizde de, bu, sadece 2,7 otoprodüktör; 17,4
de yap-işlet-devret modeline göre tesis edilmiş; toplam rakam 20,2 -biri 42
000, diğeri 20, yuvarlak hesap- ve ulusal şebekeye bağlı olarak işletilmekte.
Başvurulara baktığımız
zaman, 4628 sayılı Elektrik Piyasası Kanununa baktığımız zaman, Enerji Piyasası
Düzenleme Kurumuna yapılan başvuruların toplamı 1 400 megavat. Fena değil; ama,
daha da fazla olması lazım. Bununla ilgili de, bizim, ayrıca, teşvik edici ve
altyapıları muhtemel yatırımcıya hazır edici çalışmalarımız sürüyor. İşte,
rüzgâr haritalarını çıkarıyoruz; nerede rüzgâr var, bunun statüsü nedir, özel
sektör mü yapacak, kamuya mı ait, hazineye mi ait, değil mi; bunların da
tapularına varıncaya kadar hazır ediyoruz, gelen adam, gelsin, müracaatını
yapsın ve kursun diye ve atlasları çıkardık, rüzgâr atlaslarını çıkardık ve ayrıca
da, rüzgâr enerjisinin, bildiğiniz gibi, yüksekliğe bağlı bir davranışı var;
yani, şurada esmiyor farz ediyorsunuz rüzgârı; fakat, 50 metrelik bir direk
kurduğunuz zaman, orada rüzgârın estiğini görüyorsunuz; yani, yüksekliğin bir
fonksiyonu. Bunun için de, ayrıca, o parametreleri de hazırlıyoruz.
Dolayısıyla, bu türbin HUB yüksekliğini de hazır olarak tutuyoruz. 
Çanakkale civarından da
başladık. Çanakkale-Bandırma-Kuşadası bölümünün rüzgâr atlasları hazır. Kim
müracaat ederse, onlara gerekli kolaylığı gösterebiliriz. 
Dolayısıyla, bu noktadaki
çalışmalarımız yoğun bir şekilde sürüyor. Tabiî, tek amacımız, çevreye duyarlı,
insanımızın sağlığını ve geleceğini her şeyin üzerinde tutan bir politikayla,
yenilenebilir enerjiyi teşvik etmektir.
(Mikrofon otomatik cihaz
tarafından kapatıldı)
BAŞKAN - Sayın Bakanım, lütfen toparlayın.
ENERJİ VE TABİÎ KAYNAKLAR
BAKANI MEHMET HİLMİ GÜLER (Devamla) - Bu vesileyle, hepinize saygılar
sunuyorum. (Alkışlar)
BAŞKAN - Teşekkür
ediyoruz Sayın Bakanım.
Gündemdışı üçüncü söz
isteği, kış sporları ve dünya üniversitelerarası kış oyunları konusunda,
Erzurum Milletvekili Sayın Mücahit Daloğlu.
Buyurun Sayın Daloğlu.
(AK Parti sıralarından alkışlar)
Süreniz 5 dakika.
3. -
Erzurum Milletvekili Mücahit Daloğlu'nun, 2011 Dünya Üniversitelerarası Kış
Olimpiyatları ile 2014 Dünya Kış Olimpiyatlarının ülkemizde yapılması için
başlatılan çalışmalara, kış ve karla mücadele eden belediyelerin sorunlarına ve
alınması gereken önlemlere ilişkin gündemdışı konuşması
MÜCAHİT DALOĞLU (Erzurum)
- Sayın Başkan, sayın milletvekilleri; 2009 Dünya Üniversitelerarası Kış
Olimpiyatları ve 2014 Dünya Kış Olimpiyatları, ayrıca, kış ve karla mücadele
eden belediyelerimizin sorunlarıyla ilgili olarak söz almış bulunuyorum; Yüce
Heyetinizi saygıyla selamlıyorum.
Sayın milletvekilleri,
2009 Dünya Üniversitelerarası Kış Olimpiyatları için, Türkiye, Erzurum
Palandöken Kayak Tesislerinde bu organizasyonu yapmak için talip olmuştur ve
Çin'in Harbin Şehriyle, 10 Ocak 2004 tarihinde, Avusturya'nın Insburg Şehrinde
de bir yarışma yapılmıştır. Ancak, Çin'in, bu işe yirmi sene önce başlamış
olması ve olimpiyatlar için gerekli olan bütün altyapıları tamamlamış olması
sebebiyle, 2009 Üniversitelerarası Kış Oyunları Çin'e verilmiştir; ancak,
Türkiye için ve Türkiye adına, Erzurum ve Palandöken Kayak Tesisleri bir
başlangıç yapmıştır. İnanıyorum ki, şu anda, 2011'e talibiz ve bu meyanda
hükümetimiz, Başbakanımız ve Başbakan Yardımcımız Sayın Mehmet Ali Şahin bizzat
orayı teşrif ederek, kış olimpiyatlarına ve Erzurum Palandöken tesislerinin
projelerinin tamamlanmasına destek vermişlerdir. Bu meyanda, şehrim ve
hemşerilerim adına, şahsım adına, hükümetime, Başbakanıma ve Sayın Başbakan
Yardımcıma da şükranlarımı arz ediyorum.
Sayın Başkanım, sayın
milletvekilleri; 2014 Dünya Kış Olimpiyatları için de, Erzurum ve Doğu Anadolu
Bölgesinden 14 vilayetimiz -isimlerini şu anda burada sayamıyorum- bu
organizasyon için, bu hafta sonu, İstanbul'da, İstanbul Ticaret Odasının
öncülüğünde bu işe hazırlanmak için bir başlangıç yapacaklar. Yine, bu meyanda,
İstanbul Ticaret Odasına da şükranlarımı arz ediyorum. 
Tabiî, bu büyük
organizasyonların, önümüzdeki 4-6-8-10 yıllarda gerçekleşebilecek
organizasyonlar olması hasebiyle, bugünden çalışmalara başlanıyor. Temennimiz,
bunları başarıyla sonuçlandırmak. 
Ancak, günümüzü ve hali
ilgilendiren bir başka konu vardır. Şu anda Doğu Anadolu Bölgesinden 16
belediyemizin -mutlaka biraz fazlası da olabilir; ama, en ağır kış şartlarını
yaşayanlar- izninizle, burada isimlerini de zamanımız ölçüsünde arz etmek
istiyorum: Ağrı, Ardahan, Kars, Bingöl, Bitlis, Erzurum, Erzincan, Muş, Iğdır,
Van, Elazığ, Tunceli, Malatya, Hakkâri... Değerli milletvekilleri, bu
belediyelerimiz ağır kış ve kar şartlarında mücadele etmektedirler. Kendi
şehrim Erzurum'dan bir örnek vermek istiyorum: Erzurum Büyükşehir Belediyesi ve
alt belediyeler karla mücadeleye 2004 yılında 6 trilyon lira harcamışlardır.
Ekipman, asfaltın bozulması ve mesaileri saymıyorum buna. Köy Hizmetleri Bölge
Müdürlüğü, yine 2004 senesinde 19 trilyon lira harcamıştır. 
Şimdi bunları niçin
konuşuyoruz burada... Mutlaka bakanlarımızın ve hükümetimizin dikkatlerine
rapor olarak da arz edilmiştir. Başta Erzurum ve biraz evvel saydığım 14,
muhtemelen 20 vilayetimiz bu ağır kış şartlarını yaşamaktadır. Dolayısıyla,
özelde Erzurum'un, genelde Doğu Anadolu Bölgesinin ekonomik kalkınma ve cazibe
merkezi olması yönünde engelleyici faktör olan kış aylarının getirdiği külfetin
giderilmesini talep ediyoruz. Bu nedenle, belirtilen belediyelere ilave kaynak,
makine ve teçhizat sağlanmasını da hükümetimizden talep ediyoruz. 
Hepinizi saygıyla
selamlıyorum. (Alkışlar)
BAŞKAN- Teşekkür ediyorum
Sayın Daloğlu. 
Hükümetin bir talebi?..
Yok.
Sayın milletvekilleri,
gündemdışı konuşmalar tamamlanmıştır.
Şimdi, gündeme geçiyoruz.
Gündemin "Kanun
Tasarı ve Teklifleri ile Komisyonlardan Gelen Diğer İşler" kısmına
geçiyoruz.
IV.- KANUN
TASARI VE TEKLİFLERİ İLE KOMİSYONLARDAN 
GELEN DİĞER
İŞLER
1. -
Çanakkale Milletvekilleri Mehmet Daniş ve İbrahim Köşdere'nin, Gelibolu
Yarımadası Tarihî Millî Parkı Kanununa Geçici Bir Madde Eklenmesine Dair Kanun
Teklifi (Kamu İhale Kanununa Geçici Madde Eklenmesine Dair Kanun Teklifi) ile
Plan ve Bütçe Komisyonu Raporu (2/212) (S. Sayısı: 305)
BAŞKAN - Çanakkale
Milletvekilleri Mehmet Daniş ve İbrahim Köşdere'nin, Gelibolu Yarımadası Tarihî
Millî Parkı Kanununa Geçici Bir Madde Eklenmesine Dair Kanun Teklifinin geri
alınan maddeleriyle ilgili komisyon raporu henüz gelmediğinden, teklifin
görüşmelerini erteliyoruz. 
Tarım Ürünleri Lisanslı
Depoculuk Kanunu Tasarısı ile Tarım, Orman ve Köyişleri ile Sanayi, Ticaret,
Enerji, Tabiî Kaynaklar, Bilgi ve Teknoloji Komisyonları raporlarının
görüşmelerine kaldığımız yerden devam edeceğiz. 
2. - Tarım
Ürünleri Lisanslı Depoculuk Kanunu Tasarısı ile Tarım, Orman ve Köyişleri ile
Sanayi, Ticaret, Enerji, Tabiî Kaynaklar, Bilgi ve Teknoloji Komisyonları
Raporları (1/821) (S. Sayısı: 701)
BAŞKAN - Komisyon?.. Yok.
Ertelenmiştir.
Kütahya Milletvekili
Soner Aksoy ve 10 milletvekilinin, Bazı Kanunlarda Değişiklik Yapılması
Hakkında Kanun Teklifi; İzmir Milletvekili Ahmet Ersin ve 17 milletvekilinin;
5174 Sayılı Türkiye Odalar ve Borsalar Birliği İle Odalar ve Borsalar Kanununun
81 inci Maddesinin Son Fıkrasının Yürürlükten Kaldırılması Hakkında Kanun
Teklifi ve Kütahya Milletvekili Soner Aksoy ile Adana Milletvekili Tacidar
Seyhan'ın, Tarım Satış Kooperatif ve Birlikleri Hakkında Kanun ile Türkiye
Odalar ve Borsalar Birliği ile Odalar ve Borsalar Kanununda Değişiklik
Yapılması Hakkında Kanun Teklifi ile Sanayi, Ticaret, Enerji, Tabiî Kaynaklar,
Bilgi ve Teknoloji Komisyonu raporunun görüşmelerine kaldığımız yerden devam
ediyoruz.
3. -
Kütahya Milletvekili Soner Aksoy ve 10 milletvekilinin, Bazı Kanunlarda
Değişiklik Yapılması Hakkında Kanun Teklifi; İzmir Milletvekili Ahmet Ersin ve 17 Milletvekilinin; 5174 Sayılı
Türkiye Odalar ve Borsalar Birliği ile Odalar ve Borsalar Kanununun 81 inci
maddesinin Son Fıkrasının Yürürlükten Kaldırılması Hakkında Kanun Teklifi ve
Kütahya Milletvekili Soner Aksoy ile Adana Milletvekili Tacidar Seyhan'ın,
Tarım Satış Kooperatif ve Birlikleri Hakkında Kanun ile Türkiye Odalar ve
Borsalar Birliği ile Odalar ve Borsalar Kanununda Değişiklik Yapılması Hakkında
Kanun Teklifi ile Sanayi, Ticaret, Enerji, Tabiî Kaynaklar, Bilgi ve Teknoloji
Komisyonu Raporu (2/355, 2/344, 2/354)
(S.Sayısı: 724) (x)
BAŞKAN - Komisyon ve
Hükümet?.. Yerinde.
Teklifin maddelerine
geçilmesi kabul edilmişti.
1 inci maddeyi
okutacağım.
Sayın milletvekilleri,
Divan Üyesi arkadaşımızın sunuşunu oturduğu yerden yapması hususunu oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi
okutuyorum:
BAZI KANUNLARDA DEĞİŞİKLİK YAPILMASI HAKKINDA KANUN TEKLİFİ
MADDE 1. -18.5.2004
tarihli ve 5174 sayılı Türkiye Odalar ve Borsalar Birliği ile Odalar ve
Borsalar Kanununun 81 inci maddesinin son fıkrası aşağıdaki şekilde
değiştirilmiştir.
"Milletvekili veya
belediye başkanı olarak seçilenlerin oda, borsa ve birlik organlarındaki
görevleri kendiliğinden sona erer."
BAŞKAN - Madde üzerinde,
Cumhuriyet Halk Partisi Grubu adına, İzmir Milletvekili Sayın Ahmet Ersin;
buyurun. (CHP sıralarından alkışlar)
Süreniz 10 dakikadır.
CHP GRUBU ADINA AHMET
ERSİN (İzmir) - Sayın Başkan, sayın milletvekilleri; 5174 sayılı Odalar ve
Borsalar Birliği (TOBB) Yasasının oda, borsa ve birlik yöneticilerinin siyaset
yapma ve seçilme haklarını engelleyen 81 inci maddesinin son fıkrası hakkında
verdiğim kanun teklifiyle ilgili, sizleri bilgilendirmek üzere söz aldım;
hepinizi saygılarımla selamlıyorum.
Sayın milletvekilleri,
18.5.2004 tarihli ve 5174 sayılı Türkiye Odalar ve Borsalar Birliği ile Odalar
ve Borsalar Yasasının 81 inci maddesinin son fıkrası şöyle: "Milletvekili,
belediye başkanı, belediye meclisi üyesi ve il genel meclisi üyesi seçilenler
ile siyasî parti organlarında görevli olanların oda, borsa ve birlik
organlarındaki görevleri kendiliğinden sona erer." 81 inci maddenin son
fıkrası bu şekilde. 
Değerli milletvekilleri,
böylece, oda, borsa ve birlik organlarında görev almış olanların, oda, borsa ve
birlik yöneticilerinin bir anlamda siyaset yapma, seçilme haklarını dolaylı
biçimde engelleyen bu yasa, maalesef demokrasimizle ve Anayasayla
çelişmektedir. Yani, bu yasayla, oda, borsa ve birlik yöneticilerine siyaset
yasağı getirilmiştir. Esasen, yasak, sadece oda, borsa ve birlik yöneticilerine
değil, bu meslek kuruluşlarının tüm üyelerine getirilmiştir. Çünkü, bu meslek
kuruluşlarına üye olanlar eğer bu meslek kuruluşlarının yönetimlerinde görev
almak istiyorlarsa, o zaman ya siyaset yapmak ya da meslek kuruluşunun
yönetiminde görev almak gibi bir tercihle karşı karşıya bırakılmış. Yani,
"ya onu tercih edeceksin ya bunu" şeklinde bir tercihle, demokratik
olmayan tercihle karşı karşıya bırakılmışlardır.
Değerli milletvekilleri,
şimdi Anayasamızın 67 nci maddesinin birinci fıkrasını sizlere okuyorum:
Vatandaşlar, kanunda gösterilen şartlara uygun olarak, bir siyasî parti içinde
siyasî faaliyette bulunma hakkına sahiptir. Anayasamızın 67 nci maddesinin
birinci fıkrası bu şekilde. Yani, vatandaşların bir siyasî partide görev
almalarının hiçbir şekilde engellenemeyeceğini hükmetmiştir.
Yine, Anayasamızın 68
inci maddesinin birinci fıkrasını sizlere okuyorum: Vatandaşlar, siyasî parti
kurma ve usulüne göre partilere girme ve ayrılma hakkına sahiptir.
Değerli milletvekilleri,
dolayısıyla, Anayasamızın bu hükümleri gereği, siyasî partiler ve seçim
yasalarında belirtilenler dışında herkesin, siyasî partilerde faaliyette
bulunma ve seçilme hakkı vardır; Anayasamızın emredici hükmü böyle. 
5174 sayılı TOBB
Yasasının 81 inci maddesinin son fıkrası ise, vatandaşların bir bölümüne
dolaylı olarak seçilme yasağı getirmektedir; ki, bu hüküm Anayasaya aykırıdır.
Ayrıca, siyaseti daraltması, toplumun en saygın kesimlerinden birine siyaset
yasağı getirmesi nedeniyle, demokrasiye de aykırıdır. Bu durum, demokrasimizin
gelişmesine katkı vermez; hatta, demokrasimizin gelişimini de engeller. 
Sayın milletvekilleri,
Avrupa Birliği sürecinde, tüm yasalarımızı Avrupa Birliği standartlarına
getirmek için, birkaç yıldan beri çok ciddî ve büyük çalışmalar yapıyoruz,
büyük çabalar gösteriyoruz. Her alanda, Türkiye'nin -rejimimizin ve
toplumumuzun- AB kriterleriyle uyumlu halde olması için, ciddî ve saygın
çalışmalar yaptık. Bu anlamda, anayasa değişiklikleri, yasa değişiklikleri
yaptık; hatta, yeni yasalar çıkardık. Oysa, 18.5.2004 tarihinde yürürlüğe giren
5174 sayılı Yasa, maalesef, bizim yaptığımız bu çabaların tümünü gölgeler
mahiyettedir. Yapılan çalışmaları gölgelemesi bir yana, değerli
milletvekilleri, sormak istiyorum değerli Meclisimize; AB ülkelerinin
hangisinde böyle bir yasak var? Avrupa Birliği ülkelerinin hangisinde, toplumun
bir bölümüne siyaseti yasaklayan hükümler var? Dolayısıyla, bu yasanın bu
maddesi, AB kriterlerine de aykırıdır ve AB kriterleriyle çatışmaktadır. Kaldı
ki, 81 inci maddenin son fıkrası, yani, toplumun bir bölümüne, toplumun en
saygın kesimlerinden birine, siyaset yapma, siyasî parti organlarında görev
alma ve seçilme hakkını engelleyen bu madde, işin özünde, aslında, insan haklarına
da aykırıdır. Bir defa, siyaset yapma ve seçilme hakkı, Anayasa tarafından, tüm
vatandaşlarımıza verilmiş olan bir hak. Tabiî, Siyasî Partiler Yasası ve Seçim
Yasalarının getirdiği engeller dışında, tüm vatandaşlarımızın, siyasî partilere
girme, siyaset yapma ve seçilme hakları vardır; bu, vazgeçilmez bir haktır.
Dolayısıyla, değerli
milletvekilleri, 5174 sayılı TOBB Yasasının 81 inci maddesinin son fıkrası
-belirttiğim nedenlerle- Anayasaya aykırı, Avrupa Birliği kriterlerine aykırı
ve insan haklarına aykırı. Peki, bu kadar aykırılıklar içeren bir yasa hükmü bu
Meclisten nasıl geçti onu da anlamak mümkün değil; ama, Yüce Meclisin, bu
hatayı düzeltme şansı var. Verdiğim kanun teklifi, Sanayi ve Ticaret
Komisyonunda, değiştirilerek de olsa kabul edildi; yani, ticaret erbabına, oda,
borsa ve birlik yöneticilerine, milletvekili ve belediye başkanı seçilme
hakkını engelliyorsa da, hiç olmazsa, siyasî parti organlarında görev alma,
belediye meclisine, il genel meclisine seçilme haklarını iade etmiş oluyor.
Tabiî, bu arada, Sayın
Bakana da, gösterdiği anlayış için teşekkür ediyorum. Umarım, hiçbir engelle
karşılaşmadan, bu yasa, Meclisimizde kabul edilir ve demokrasiyle, insan
haklarıyla ve en önemlisi Anayasayla çelişen bu hüküm yürürlükten kaldırılır.
Beni dinlediğiniz için,
hepinize teşekkür ediyorum, saygılar sunuyorum. (Alkışlar)
BAŞKAN - Teşekkür
ediyorum Sayın Ersin.
1 inci madde üzerindeki
görüşmeler tamamlanmıştır.
1 önerge var; önergeyi
okutup, işleme alacağım.
Türkiye Büyük Millet Meclisi Başkanlığına
Görüşülmekte olan 724
sıra sayılı kanun teklifinin 1 inci maddesinin metinden çıkarılmasını ve diğer
madde numaralarının buna göre teselsül ettirilmesini arz ve teklif ederiz. 






Salih
  Kapusuz


Şükrü
  Önder


Tevhit
  Karakaya







Ankara


Yalova


Erzincan







Nusret
  Bayraktar


Kenan
  Altun










İstanbul


Ardahan






BAŞKAN - Sayın
Komisyon?..
SANAYİ, TİCARET, ENERJİ,
TABİÎ KAYNAKLAR, BİLGİ VE TEKNOLOJİ KOMİSYONU BAŞKANI SONER AKSOY (Kütahya) -
Takdire bırakıyoruz. 
BAŞKAN - Hükümet?..
SANAYİ VE TİCARET BAKANI
ALİ COŞKUN (İstanbul) - Katılıyoruz efendim. 
BAŞKAN - Gerekçeyi
okutuyorum: 
Gerekçe: 
Bu maddede yer alan
düzenlemenin, kanunun geçici 9 uncu maddesinde yapılmasının uygun olacağı
düşüncesiyle bu önerge verilmiştir. 
BAŞKAN - Sayın
milletvekilleri, arz ettiğimiz ve gerekçesini okuduğumuz, Komisyonun takdire
bıraktığı, Hükümetin katıldığı önergeyi oylarınıza sunuyorum: Kabul edenler...
Evet, kararınızı verin... Sayalım.
K.KEMAL ANADOL (İzmir) -
Sayıldı herhalde...
BAŞKAN - Kabul
etmeyenler... 
K.KEMAL ANADOL(İzmir) -
Arkadan gelenler var...
BAŞKAN - Sayamadık...
K.KEMAL ANADOL (İzmir) -
Anlaşılamadı diye bir daha sayarsanız, bu, hakkın suiistimali olur!
BAŞKAN - Sayın Anadol,
aynı şey burada da var, yarısı sonradan geldi yani...
ALİ TOPUZ (İstanbul) -
Çok ayıp olur Sayın Başkan...
BAŞKAN - Önerge kabul
edilmemiştir. 
EYÜP FATSA (Ordu) - Nasıl
olur Sayın Başkan?!
BAŞKAN - 1 inci maddeyi
oylarınıza sunuyorum: Kabul edenler... Kabul etmeyenler... Kabul edilmiştir. 
2 nci maddeyi okutuyorum:

MADDE 2. - 18.5.2004
tarihli ve 5174 sayılı Türkiye Odalar ve Borsalar Birliği ile Odalar ve
Borsalar Kanununun 83 üncü maddesinin ikinci fıkrasının (d) bendi aşağıdaki
şekilde değiştirilmiştir.
"d) Taksirli suçlar
hariç olmak üzere ağır hapis veya iki yıldan fazla hapis veya görevi kötüye
kullanma suçundan dolayı altı aydan fazla hapis cezasıyla cezalandırılmamış
olmak, yahut affa uğramış veya tecil edilmiş olsalar bile basit ve nitelikli
zimmet, irtikap, rüşvet, hırsızlık, dolandırıcılık, evrakta sahtekarlık, inancı
kötüye kullanma, yalan yere tanıklık, kaçakçılık, hileli iflas, resmi ihale ve
alım satımlara fesat karıştırma, kara para aklama, Devlet sırlarını açığa
vurma, terör, vergi kaçakçılığı veya vergi kaçakçılığına teşebbüs ya da iştirak
suçlarından dolayı hüküm giymemiş olmak"
BAŞKAN - Madde üzerinde,
Cumhuriyet Halk Partisi Grubu adına, Adana Milletvekili Sayın Tacidar Seyhan
söz istemiştir.
Buyurun Sayın Seyhan.
CHP GRUBU ADINA TACİDAR
SEYHAN (Adana) - Sayın Başkan, değerli milletvekili arkadaşlarım; hepinizi
saygıyla selamlıyorum.
Ben, aslında, bu maddenin
olağan şekilde düzenlendiğine inanıyorum, çok olumlu bir madde; fakat, az önce
bir önerge oyladık... Değerli arkadaşlar, ben size anlattım, bu tasarıyı, biz,
Sayın Müsteşarla birlikte şu kuliste hazırladık; 2 saat içerisinde uzlaştık ve
Sayın Bakan Beyin isteği üzerine hemen komisyona getirdik ve çıkardık. 
Şimdi, bu inanç, bir
mutabakatın göstergesidir. Siz tasarıyı hazırlıyorsunuz, gündeme
getiriyorsunuz, muhalefet partisi milletvekilinden imza alıyorsunuz, o takdirle
komisyona getirip oybirliğiyle o kanunu çıkarıyorsunuz; buraya kadar tamam.
Peki, mutabakata vardığınız kanun konusunda önerge hazırlıyorsanız niye
muhalefetin görüşünü almıyorsunuz? Bu saatten sonra komisyonun takdirini alma
şansınız var mı?! Yani, biz birbirimize güvenemeyecek miyiz? Türkiye Büyük
Millet Meclisi çatısı altında elaltından önerge göstererek aşağıdan bir şey
kaçırır gibi mi kanun çıkaracağız?! Katılabiliriz, katılmayabiliriz; eğer, bu,
kanun teklifiyse, bunun altında imzamız varsa, siz, yönetsel sorumluluğunuz
gereği onu bizimle paylaşmak zorundasınız. Devletadamlığı görevi budur; bununla
bağdaşır. Rica ediyoruz, bizimle olan ilişkilerinizi bozmayın. Bu, ilişkileri
bozar. Güven eksikliği Türkiye Büyük Millet Meclisi çatısı altında yaşanmasın. 
Bakın, 4 üncü maddede de
bir önerge var. Sayın Bakan, Sayın Müsteşar bizim önümüze geldi, brifing de
aldık. Dediler ki, bu seçimi uzatalım. Neden seçimi uzatacaksınız; iki
gerekçesi var, birisi veri tabanımız hazır değil; güzel, hazırlayalım; zamana
mı ihtiyaç var; verelim. İkinci gerekçemiz de biz bir kanun çıkaracağız,
Türkiye Esnaf ve Sanatkârlar Konfederasyonu Kanununu çıkardıktan sonra bu
kanuna istinaden seçimlerimizi yapacağız dendi. Amenna dedik; oturduk,
komisyonda mutabakata vardık. Oradaki tarihi ben yazmadım; oradaki tarihi bize
Bakanlık önerdi, teklif öyle geldi, bir mutabakatla yazıldı. Şimdi deniliyor
ki, bu tarih çok uzun, bazı oda başkanları bunu bir an önce yapıverelim diyor.
Benim konuştuğum oda başkanları da "hazırlanamayız, kanun çıksın sonra
yapalım" diyor. Siz, hangi oda başkanını ölçü alıyorsunuz? Biz, bundan
sonra, konuştuğumuz her oda başkanına göre yeni yeni kanun mu düzenleyeceğiz?!
Oradaki, 24 kişilik komisyondaki irade nerede kaldı? 
Mademki bu kadar büyük
çelişki var, 4 maddelik kanun teklifini 2 saatte Meclise niye indirdiniz?
Sizden rica ediyorum, komisyonun iradesine saygı duyun, 4 üncü maddedeki
önergeyi çekin. Eğer gerekirse, 507 sayılı Yasayı çıkaralım. Zamanında çıkarsa,
madem o yasaya göre değişiklik yapacağız, 507 sayılı Yasaya bir madde
ekleyelim, seçimleri biraz daha öne alalım. Bu işin kolayı var; ama, komisyonun
iradesini ve bu kanun teklifini veren arkadaşlarımızın iradesini, keyfiyete
bağlı olarak, bir kişi istedi diye değiştirmeyelim. 
Ben, bütün arkadaşlarımın
bu sorumluluk çerçevesinde davranacağına inanıyorum. Türkiye Büyük Millet
Meclisinin olumlu, verimli çalışabilmesi için mutabakatımızın devamına ihtiyaç
var. Bu duyarlılık, milletvekili sorumluluğudur. Hepimiz bu sorumluluğu birlikte
paylaşalım. 
Saygı duyuyorum. Saygılar
sunuyorum. (CHP sıralarından alkışlar)
BAŞKAN - Teşekkür
ediyorum Sayın Seyhan. 
2 nci madde üzerindeki
görüşmeler tamamlanmıştır. 
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
3 üncü maddeyi
okutuyorum: 
MADDE 3.- 5174 sayılı
Kanunun geçici 13 üncü maddesinden sonra gelmek üzere aşağıdaki geçici 14 üncü
madde eklenmiştir.
"GEÇİCİ MADDE
14.- Bu Kanunun 83 üncü maddesinin altıncı fıkrası,
bu Kanunun Geçici 9 uncu maddesinde belirtilen seçimlerde uygulanmaz."
BAŞKAN - Madde üzerinde
söz isteği?.. Yok. 
3 üncü maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
4 üncü maddeyi
okutuyorum: 
MADDE 4.- 1.6.2000
tarihli ve 4572 sayılı Tarım Satış Kooperatifleri ve Birlikleri Hakkında
Kanunun geçici 1 inci maddesinin (D) fıkrasının ikinci paragrafındaki "en
çok dört yıl görev yapmak üzere" ibaresi ile son fıkrası madde metninden
çıkarılmıştır.
BAŞKAN - 4 üncü madde
üzerinde söz isteği?.. Yok. 
4 üncü maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
5 inci maddeyi
okutuyorum:
MADDE 5. - 17.7.1964
tarihli ve 507 sayılı Esnaf ve Sanatkarlar Kanununa aşağıdaki geçici 4 üncü
madde eklenmiştir.
GEÇİCİ MADDE 4. - Kanunun
13 üncü maddesine göre 2005 yılında yapılması gereken esnaf ve sanatkarlar
genel kurul ve seçimleri Ocak, Şubat, Mart; 49 uncu maddesine göre yapılması
gereken esnaf ve sanatkarlar odaları birlikleri genel kurul ve seçimleri Mayıs;
72 nci maddesine göre yapılması gereken esnaf ve sanatkarlar federasyonlarının
genel kurul ve seçimleri Haziran aylarında yapılmak üzere 2006 yılına
ertelenmiştir. Türkiye Esnaf ve Sanatkarlar Konfederasyonu genel kurulu ve
seçimleri de 2006 yılı Eylül ayında yapılır. Mevcut organlar 2006 yılında
yapılacak seçimlere kadar görevlerini sürdürürler. Bu kuruluşlar, 2006 yılı
bütçelerini bir önceki yıl bütçe değerlerini yıllık tüketici fiyat endeksi
oranında artırmak suretiyle yaparlar.
BAŞKAN - Madde üzerinde
söz isteği?.. Yok.
2 adet önerge vardır;
önce okutacağım, sonra aykırılık durumlarına göre işleme alacağım.
İlk önergeyi okutuyorum:
Türkiye Büyük Millet Meclisi Başkanlığına
Görüşülmekte olan 724
sıra sayılı Kanun Teklifinin 5 inci maddesine eklenen geçici 4 üncü maddesinin
en son paragrafında yer alan "2006 yılı bütçelerini" ifadesinin
"2005 ve 2006 yılları bütçelerini" şeklinde değiştirilmesini arz
ederiz.
Saygılarımızla.
 






Ferit
  Mevlüt Aslanoğlu


Mustafa
  Gazalcı


Bayram
  Meral







Malatya


Denizli


Ankara







Halil
  Tiryaki


Engin
  Altay


Mustafa
  Özyürek







Kırıkkale


Sinop


Mersin



BAŞKAN - Diğer önergeyi
okutuyorum:
Türkiye Büyük Millet Meclisi Başkanlığına
Görüşülmekte olan 724
sıra sayılı Kanun Teklifinin 5 inci maddesi ile eklenen geçici 4 üncü maddenin
aşağıdaki şekilde değiştirilmesini arz ve teklif ederiz.






Eyüp
  Fatsa


Kerim
  Özkul


Zülfü
  Demirbağ







Ordu


Konya


Elazığ







Cemal
  Uysal


Muharrem
  Candan










Ordu


Konya






"Geçici Madde 4. -
Esnaf ve sanatkârlar odaları ve birlikleri ile federasyonlarının genel
kurulları ve seçimleri 507 sayılı Kanun ve ana statülerinde belirlenen genel
esaslar çerçevesinde; odaların 2005 yılı Ocak, Şubat ve Mart aylarında yapılan
genel kurulları ve seçimleri sırasıyla 2005 yılı Temmuz, Ağustos ve Eylül
aylarında yenilenir. Bu kanunun yürürlük tarihi itibariyle odaların henüz
yapılmamış 2005 yılı genel kurulları ile seçimleri ise yine sırasıyla Temmuz,
Ağustos ve Eylül aylarında yenilenir. Birliklerde 2005 yılı Mart, Nisan
aylarında yapılacak genel kurullar ve seçimler 2005 yılı Eylül ve Ekim
aylarına, federasyonların 2005 yılı Mayıs ayında yapılacak genel kurulları 2005
yılı Kasım ayına ertelenir. Konfederasyonun genel kurul ve seçimleri Aralık
2005 tarihinde yenilenir. Ertelenen genel kurullar nedeniyle organların
görevleri genel kurulların yapılıp yeni organlar seçilinceye kadar devam eder.
Genel kurulları ertelenen kuruluşlar 2005 yılı bütçelerinin bir önceki yıl
bütçe değerlerini yıllık tüketici fiyat endeksi oranında artırarak
yaparlar." 
BAŞKAN - Komisyon
önergeye katılıyor mu?
SANAYİ, TİCARET, ENERJİ,
TABİÎ KAYNAKLAR, BİLGİ VE TEKNOLOJİ KOMİSYONU BAŞKANI SONER AKSOY (Kütahya) -
Efendim, katılmıyoruz. 
İzin verirseniz çok kısa
bir açıklama yapmak istiyorum.
BAŞKAN - Buyurun.
SANAYİ, TİCARET, ENERJİ,
TABİÎ KAYNAKLAR, BİLGİ VE TEKNOLOJİ KOMİSYONU BAŞKANI SONER AKSOY (Kütahya) -
Efendim, bu husus, 507 sayılı Kanunun içerisinde, zaten, şu anda, odaların ve
birliklerin 2005 yılı içerisinde seçimlerini yapma hakkını zaten ihtiva ediyor.
Bunun böyle olmamasının, 2006 yılında olmasının daha uygun olduğunu bize
söylediler. Biz mutabık olduk ve Cumhuriyet Halk Partisiyle beraber bu
değişikliği yaptık, 2006'ya ertelenmesi için. Şimdi, tekrar 2005'e dönecek
şekilde gelmiş olan bu önergeyi Komisyon olarak kabul etmiyoruz efendim. 
BAŞKAN - Teşekkür ederiz.
Hükümet katılıyor mu
efendim?
SANAYİ VE TİCARET BAKANI
ALİ COŞKUN (İstanbul) - Müsaade ederseniz ben de bir açıklamada bulunmak
istiyorum.
BAŞKAN - Buyurun Sayın
Bakan.
SANAYİ VE TİCARET BAKANI
ALİ COŞKUN (İstanbul) - Komisyon Başkanımızın söylediği doğrudur; ancak,
gruptan, bu seçimler 2005 yılında mevcut yasaya göre yapılma hakkı olduğundan
yeni yasayı sevk ettik. Çağdaş, modern bir yasa haline geliyor. O yasa çıkarsa,
yine, 2005 yılında bu seçimler yapılsın, 2005 yılının sonunda bitsin diye bir
öneri geldi. Onun için, takdire bırakıyoruz.
BAŞKAN -Sayın Komisyon
Başkanı, yani, şu anda, elimdeki, size sorduğum -2 önerge birbirine yakın
olduğu için söylüyorum; arkadaşlarımız da izah etti- Eyüp Fatsa ve
arkadaşlarının verdiği önergeyi soruyorum size. Görüşleriniz o önergeyle mi
ilgili?
SANAYİ VE TİCARET BAKANI
ALİ COŞKUN (İstanbul) - Sayın Başkanım, bunu koyarsanız, kabul edilirse,
ikinciye gerek yok; bütçe tekniği yönündendir; ama, kabul edilmezse, o zaman
ikinci...
SANAYİ, TİCARET, ENERJİ,
TABİÎ KAYNAKLAR, BİLGİ VE TEKNOLOJİ KOMİSYONU BAŞKANI SONER AKSOY (Kütahya) -
Efendim, ben, Sayın Grup Başkanının ve diğer arkadaşlarımın imzalarına saygı
duyuyorum; ama, biz bu teklifi hazırlarken müşterek hazırladık ve beraber
görüştük. Ayrıca, Sanayi Bakanlığı bize dedi ki: "e-esnaf dediğimiz bir
çalışma yapıyoruz; oradan aldığımız veriler istikametinde daha doğru, daha
demokratik, daha katılımcı ve daha doğru donelerle seçim yapacağız; onun için,
2006'ya ertelememiz zarurettir." Biz, bu inançla bu teklifi hazırladık. 
Şimdi, yeni söylenen
bilgilere katılmıyoruz efendim.
BAŞKAN - Teşekkür ederim.
EYÜP FATSA (Ordu) - Sayın
Başkan, gerekçeyi okutun.
BAŞKAN - Gerekçeyi
okutuyorum:
507 sayılı Kanunun
değiştirilerek yasalaştırılması çalışmaları nihai aşamaya gelmiş olup, bu
değişikliklere bağlı olarak hazırlanarak yürürlüğe konulacak alt mevzuata
uyumun sağlanması amacıyla genel kurul ve organ seçimlerinin tarihleri yeniden
düzenlenmiştir.
BAŞKAN - Sayın
milletvekilleri, Sayın Eyüp Fatsa ve arkadaşları tarafından verilen,
Komisyonun, gerekçe göstererek kabul etmediği, görüşe katılmadığı, Hükümetin
takdire bıraktığı önergeyi oylarınıza sunuyorum: Kabul edenler... Kabul
etmeyenler... Önerge kabul edilmiştir.
Şimdi, kabul edilen bu
önerge doğrultusunda ikinci önergeyi işleme koymama gerek kalmamıştır. 
Bu çerçevede, kabul
edilen önerge doğrultusunda maddeyi oylarınıza sunuyorum: Kabul edenler...
Kabul etmeyenler... 
Değerli arkadaşlar, rica
ediyorum... Bakınız, biraz önce gördük; ben bir maddeyi oylarınıza sunuyorum;
kabul edip etmediğiniz noktasında irade beyan etmiyorsunuz. Hakkımız var,
müstenkif kalabiliriz. 
Geçici 4 üncü maddeyi,
biraz önce sizin kabul ettiğiniz önerge doğrultusunda oylarınıza sunuyorum:
Kabul edenler... Etmeyenler... Madde kabul edilmiştir.
Oyladığımız 5 inci madde.
6 ncı maddeyi okutuyorum:

Yürürlük
MADDE 6. - Bu Kanun
yayımı tarihinde yürürlüğe girer.
BAŞKAN - Madde üzerinde,
Cumhuriyet Halk Partisi Grubu adına, Adana Milletvekili Sayın Tacidar Seyhan
söz istemiştir.
Buyurun Sayın Seyhan.
CHP GRUBU ADINA TACİDAR
SEYHAN (Adana) - Değerli arkadaşlar, bu az önce kabul edilen önerge; kabul
edildi; ben bu iradeye saygı duyuyorum; ancak, biz, bu komisyonun üyeleriyiz.
Söylediğim gibi, bu kanunu, Bakanlığın isteği doğrultusunda inceledik ve 24 üye
kabul ettik; buraya geldi. Bu kanunu kabul ederken, biz odalarla zaten
konuştuk. İki temel noktada bir yanlış yapılmıştır; bir, muhalefet partisiyle
yapılan mutabakat hiçe sayılmıştır; iki, Türkiye Büyük Millet Meclisinin Sanayi
Komisyonuna haksızlık yapılmıştır. Ben burada söyledim; 507 sayılı Yasa
geliyor, o çıksın, sonra seçimleri yapalım. Peki, siz, 2005'te seçimler
yapılana kadar 507 sayılı Yasa çıkmazsa, yenilenmezse, bu durumu nasıl
açıklayacaksınız, milletin önüne nasıl gideceksiniz?! Bu kanunu biz niye
çıkardık, niye getirdiniz, ne diyeceksiniz; söyler misiniz?! Grup
Başkanvekiliyle... 
FİKRET BADAZLI (Antalya)
- O yasayı da çıkaracağız; başka çare yok. 
TACİDAR SEYHAN (Devamla)
- Şimdi, yasayı da çıkaracaksınız; ama, hangi düşünceyle? Madem yasayı
çıkaracaksınız, uygun süreyi orada belirleyip yasanın sonuna koysaydınız. Bize
niye mutabakatla geliyorsunuz?! Bu komisyonu niye meşgul ediyorsunuz?! Bize
önerimizi öyle verseydiniz? Bu bir bilgi eksikliğiyse bilgi eksikliği desinler
bunu hazırlayanlar. Bu, eğer, koşulu araştırmamaysa araştırmama; ama, grup
başkanvekilliği, bu iş keyfiyetse keyfiyet desin. "Aramızda problem
var" diyorlar; olabilir, anlaşılmamış olabilir; ama, bu mutabakat bizimle
yapıldı, yine bizimle yapılmalıydı. 
Biz, Adalet ve Kalkınma
Partisi Grubu ile komisyon arasındaki diyalog eksikliğinin bir parçası olmayız;
biz milletvekiliyiz. Kimse, bizim üstümüzden yetki, irade kullanmayı keyfiyete
bindirmesin. Böyle Türkiye Büyük Millet Meclisi olmaz. Bizim, oy aldığımız halka
karşı sorumluluğumuz var. Halktan aldığım oyu, kimsenin, oturduğu masadan hiçe
saymaya hakkı yoktur. 
Saygılar sunuyorum. 
BAŞKAN - Teşekkür
ediyorum Sayın Seyhan. 
Şahsı adına söz isteği
var. 
Malatya Milletvekili
Sayın Ferit Mevlüt Aslanoğlu, buyurun. 
FERİT MEVLÜT ASLANOĞLU
(Malatya) - Sayın Başkan, Yüce Meclisin değerli üyeleri; tabiî, esnafı
konuşuyoruz ve esnafla ilgili bir yasa. Esnaf ve sanatkârlar federasyonu,
konfederasyonu... Tabiî, küçük esnafın kalkınması, bu ülkenin temel taşıdır.
Eğer küçük esnaf kalkınmazsa, o illerde hiçbir şey olmaz. Ben sadece bir
mektubu... Demin önergem üzerine konuşacaktım; fakat, önergem öbür maddede
geçtiği için, gelen bir mektubu okuyacağım size. Teşvik, teşvik etmek; ama,
önce devlet baba sözünde durmalı. Teşvik almayan iller hiç üzülmesin, hiç
üzülmesin; çünkü, bugün, Malatya'dan gelen bir mektubu okuyorum: "Bizler
güvendik, inandık; temmuz ayı başında işletmeye açtık; -10 kişiden fazla işçi
çalıştıran bir esnaf yazıyor bunu- şu anda, 10'ar kişilik büyüterek 158 kişiye
ulaştım. Biz burayı satın alırken 5084 sayılı Yasanın avantajlarından
yararlanmak istedik ve bunu göze aldık. Yasa gereği yüzde 40 enerji desteği söz
konusudur. Şu an, enerji desteğinin tüm ödemelerini gününde yaptık; mahsup
etmiyorlar, bizden para istiyorlar; ödeme yaptık ve yasa gereği tüm
prosedürleri yerine getirdik. Ancak, yedi ay geçti, bir kuruş para ödenmedi;
borç aldık. Çok yakında 300 milyar alacağım oldu. Çok yakında 158 kişiyi kapıya
koymak zorunda kalıyorum." 
Değerli milletvekilleri,
devlet sözünü yerine getirmeli. Bu Teşvik Kanununu çıkarırken buradan, Teşvik
Kanununun iller itibariyle ayırımcılık yaptığı; ama, esnaftır, sanatkârdır,
eğer devlet baba söz vermişse, ne olursunuz, ben, buradan... Hazine yetkilileri
diyormuş ki: "Şu anda kaynağımız yok." Ne olursunuz -esnaf, sanatkâr,
devlete inanıp bin bir güçlükle yatırım yaptı- bu insanları yok etmeyelim. 
Hepinize saygılar
sunuyorum. 
BAŞKAN - Teşekkür
ediyorum Sayın Aslanoğlu. 
SANAYİ VE TİCARET BAKANI
ALİ COŞKUN (İstanbul) - Sayın Başkan, bir açıklama yapabilir miyim. 
BAŞKAN - Hükümetin söz
isteği var.
Buyurun. 
SANAYİ VE TİCARET BAKANI
ALİ COŞKUN (İstanbul) - Sayın Başkan, değerli arkadaşlar; bununla ilgili...
BAŞKAN - Sayın Bakanım,
kürsüye rica ediyorum efendim. İçtüzüğümüze göre söz isteğinizi kürsüde yerine
getiriyoruz; buyurun.
SANAYİ VE TİCARET BAKANI
ALİ COŞKUN (İstanbul) - Sayın Başkan, değerli arkadaşlar; bununla ilgili madde,
4 üncü madde olarak zaten kabul edildi. Burada getirmiş olduğumuz önergenin
özelliği, tarım satış kooperatiflerinin, 2000 yılında çıkan yasa gereği, Dünya
Bankası ARIP Projesi çerçevesinde yeniden yapılandırılmaları için kurulmuş
kurulun çalışmalarıyla ilgili tarih düzeltmesidir; çünkü, bu yasa daha önceden
Meclise sunulduğu için görüşülemedi. 6 Ocak 2005 tarihinde süre dolmuştu;
dolayısıyla, bu kurulun devam edebilmesi için 4 üncü maddenin bu tarihten
itibaren yürürlüğe girmesi gerekmektedir. Tamamen teknik bir düzeltme.
Takdirlerinize sunarım. 
Saygılarımla.
BAŞKAN - Teşekkür ederim
Sayın Bakanım.
Madde üzerinde 1 önerge
var; önergeyi okutuyorum:
Türkiye Büyük Millet Meclisi Başkanlığına
Görüşülmekte olan 724
sıra sayılı Bazı Kanunlarda Değişiklik Yapılması Hakkında Kanun Teklifinin
yürürlük maddesinin aşağıdaki şekilde değiştirilmesini arz ve teklif ederiz.






Salih
  Kapusuz


Eyüp
  Fatsa


Fahri
  Keskin







Ankara


Ordu


Eskişehir







Mehmet
  Ceylan 


T.Ziyaeddin
  Akbulut










Karabük


Tekirdağ






"Madde 6- Bu Kanunun
4 üncü maddesi 6/1/2005 tarihinde, diğer maddeleri ise yayımı tarihinde
yürürlüğe girer."
BAŞKAN - Komisyon
katılıyor mu?
SANAYİ, TİCARET, ENERJİ,
TABİÎ KAYNAKLAR, BİLGİ VE TEKNOLOJİ KOMİSYONU BAŞKANI SONER AKSOY (Kütahya) -
Takdire bırakıyoruz efendim.
BAŞKAN - Hükümet
katılıyor mu?
SANAYİ VE TİCARET BAKANI
ALİ COŞKUN (İstanbul) - Katılıyoruz efendim.
EYÜP FATSA (Ordu) -
Gerekçe okunsun.
BAŞKAN - Gerekçeyi
okutuyorum.
Gerekçe:
4572 sayılı Kanunun
geçici 1/D maddesine göre birliklerin yeniden yapılandırılma çalışmalarının
süresi 6/1/2005 tarihinde dolmuştur. Bütçesi Dünya Bankasıyla yapılan
ikrazlardan karşılanan ve Dünya Bankası ile ARIP Projesinin (Tarım Reformu
Uygulama Projesi) C bileşenine ilişkin gözden geçirmeleri yürütülen, tarım
satış kooperatif ve birliklerine ilişkin devam eden yeniden yapılandırma
faaliyetlerinde bir kopukluk olmaması ve yeniden yapılandırma süresinin sona
erdiği 6.1.2005 tarihi ile bu teklifin kanunlaşacağı tarih arasında geçen
sürede yapılan işlemlere hukukî dayanak oluşturulması, birliklere kullandırılan
ve kullandırılacak DFİF (Destekleme Fiyat İstikrar Fonu) kredisinin geri ödeme
ve takiplerinin bir bütünlük içerisinde değerlendirilmesi, birliklerin personel
kadrolarında yapmış oldukları düzenlemeler sonucunda, projeden karşılanan kıdem
ve ihbar tazminatlarının ödenmesinde bir sorun yaşanmaması ve proje çerçevesinde
sunulmaya devam edilen eğitim hizmetlerinin kesintiye uğramaması için, ilgili
maddenin yürürlüğünün, yeniden yapılandırma çalışmalarının süresinin
tamamlandığı 6.1.2005 tarihinden itibaren yürürlüğe konulması zorunluluğu
ortaya çıkmıştır.
BAŞKAN - Sayın
milletvekilleri, gerekçesini dinlediğiniz, Komisyonun takdire bıraktığı,
Hükümetin katıldığı önergeyi oylarınıza sunuyorum: Kabul edenler... Kabul
etmeyenler... Önerge kabul edilmiştir.
Kabul edilen önerge
doğrultusunda 6 ncı maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
7 nci maddeyi okutuyorum:
Yürütme
MADDE 7.- Bu Kanun
hükümlerini Bakanlar Kurulu yürütür.
BAŞKAN - Madde üzerinde,
şahsı adına, Ağrı Milletvekili Sayın Mehmet Melik Özmen; buyurun.
MEHMET MELİK ÖZMEN (Ağrı)
- Sayın Başkanım, değerli milletvekilleri; hepinizi saygıyla selamlıyorum.
Tabiî, yürütmeyle ilgili
maddede niye söz istedi diye düşünüyorsunuz; birkaç cümle söylemek istiyorum.
Odalar ve Borsalar
Birliğinin Kanununda birtakım değişiklikler içeren teklifi var idi
milletvekillerinin; onlar konuşuldu, çeşitli önergelerle ve maddeler de
değerlendirildi, bu noktaya kadar gelindi. Biraz sonra, oylarınızla, tümü de
oylanacak ve bu kanun teklifi yasalaşacak, kanunlaşacak; fakat, ben, özellikle,
burada bir şeyi belirtmek istedim. 
Bizim, ülkemizde,
cumhuriyetimizin kurulması sırasında 4 tane temel esasımız var; bir tanesi
hâkimiyeti milliye prensibi, yani milletin kayıtsız şartsız egemenliğine dayalı
olduğu prensibidir; egemenlik bu şekilde kullanılır. İkinci prensibimiz Kuvayı
Milliyedir. Kuvayı Milliye de, aslında kuvvetlerin, yani milletin kuvvetleri
ilkesidir; bu da, ekonomik olarak kendi ayakları üzerinde durabilecek bir
yapıyı hedefler. Üçüncü ilke vahdeti kuvva ilkesidir; kuvvetlerin tekliği
olarak, o dönemde gündeme gelmiştir; ancak, Atatürk, Nutuk'ta bunu muvazenei
kuvva, yani kuvvetlerin dengesi olarak da revize etmiştir. Nedir bunlar;
yasama, yürütme, yargı ve denetleme görevi. Bir de, müspet ilim ilkesi var;
bundan sonra, cumhuriyetin kuruluşundan itibaren karşısına çıkacak birtakım
problemleri çözmede müspet ilim ilkesine göre işlemlerin yürütüleceği. 
Şimdi, bu madde üzerinde
söz almamın anasebebine geliyorum. İnşallah, önümüzdeki günlerde... Biz,
çoğulcu bir demokrasi yapısını oluşturduk. Yani, tekpartili bir yaşamdan,
rahmetli İsmet İnönü'nün çabalarıyla çokpartili bir yaşama geçildi ve o
çabalardan bugüne de çokpartili yaşam devam ediyor. Laiklik prensibiyle, bütün
dinlerin ve görüşlerin serbestçe, rahatça yaşanabilmesi hususunda devletin
bütün görüşlere karşı eşit mesafede olması prensibi var; bu da herkesin
yarışabilirliğini ortaya koyuyor. Bilimde de, aynı şekilde, ekollerin yarışması
asıl hedeftir. Ekoller, şu anda, üniversitelerimizle vesaireyle yaşamakta.
Ekonomide de, bugün, serbest piyasa ekonomisi ve rekabet esası var; bu da
yürüyor; ama, maalesef, meslek odaları ki, Anayasada kamu kurumu niteliğindeki
meslek kuruluşlarıdır, 135 inci maddede bu konu anlatılır. Türkiye Odalar ve
Borsalar Birliği, Boralar Birliği vesaire gibi meslek kuruluşlarımız var. Bu
meslek kuruluşlarımızın da, aslında, bundan sonraki dönem içerisinde, rekabet
edebilir bir yapıya kavuşturulması bu Meclis tarafından sağlanmalıdır diye
düşünüyorum. Umarım, meslek odaları rekabetçi bir yapıya ulaşır ve kendi
mensuplarına kaliteli hizmet verme yönünde yarışır hale gelirler. Buna dönük,
bundan sonraki dönemde, herkesin düşünmesini istiyorum; özellikle, hem
Cumhuriyet Halk Partisi Grubu hem AK Parti Grubu milletvekillerinden bunu
istirham ediyorum; çünkü, bakın, bugün, Türkiye Odalar ve Borsalar Birliğinden
söz ediyoruz. Niye siyasî partiler birliği yoktur; yani, siyasî partiler vardır
da onun üstünde bir oluşum yoktur; böyle bir şey olabilir mi; olmaz. Aynı şey
bunun için de geçerlidir bana göre. Mutlak surette, eğer bir birlik
oluşturulacaksa, birliklerin oluşması gerekir. "Türkiye Odalar ve Borsalar
Birlikleri" birbiriyle yarışan, mensuplarına, rekabet ettikleri için daha
iyi hizmet götürme uğrunda mücadele eden... Barolar Birliği var; Barolar Birlikleri
olmalıdır, mensuplarına daha iyi hizmet götürecek şekilde ve bunlara bir işlev
daha getirilmesi gerekir. Topluma karşı, meslekleri açısından vermiş oldukları
zararda, dayanışma ortaklığı prensibi içerisinde, odanın, topluma vermiş olduğu
zararı mensuplarıyla birlikte sigortalaması da gerekir. 
İşte, bütün bunları,
önümüzdeki günlerde tartışabilmek ve tutanaklara bunu kaydettirebilmek, tarihe
bir not düşebilmek için söz almıştım; tekrar, hepinize saygılarımı sunuyorum.
(Alkışlar)
BAŞKAN - Teşekkür
ediyoruz Sayın Özmen.
7 nci madde üzerindeki
görüşmeler tamamlanmıştır.
Maddeyi oylarınıza
sunuyorum: Kabul edenler... Kabul etmeyenler... Madde kabul edilmiştir.
Komisyonun bir talebi
var.
Buyurun.
SANAYİ, TİCARET, ENERJİ,
TABİÎ KAYNAKLAR, BİLGİ VE TEKNOLOJİ KOMİSYONU BAŞKANI SONER AKSOY (Kütahya) -
Bir redaksiyon talebimiz var efendim.
Madde 4'ün son satırında
"son fıkrası" yerine "son paragrafı" kelimesinin yer
almasını istiyoruz efendim.
BAŞKAN - Not alındı;
gerekli düzeltme yapılacaktır.
Sayın milletvekilleri,
teklifin tümünü oylarınıza sunuyorum: Kabul edenler... Kabul etmeyenler...
Teklif kabul edilmiş ve kanunlaşmıştır; hayırlı olmasını diliyorum. 
Sayın Bakanın bir
teşekkür konuşması var.
Buyurun Sayın Bakan. (AK
Parti sıralarından alkışlar)
SANAYİ VE TİCARET BAKANI
ALİ COŞKUN (İstanbul) - Sayın Başkan, değerli arkadaşlar; tabiî ki, yasaların
sık sık değişmesi güzel bir şey değil; ancak, zaruretten doğan değişikliklere
de, arkadaşlarımın, bugün olduğu gibi, hassasiyetle tolerans göstermesi
gerektiğine inanıyorum. Neden derseniz, bakın, bu değişiklikler niçin ortaya
geldi; siyaset yapan arkadaşların önünde engel olarak, bir madde, görüldü,
arkadaşlar bunu değiştirmek istedi; çünkü, mahallî seçimler ile bu yasanın
çıkması ve şimdi, bu odalar ve borsalar birliği seçiminin yapılması
tarihlerinde bir düzenleme yapmak gerekiyordu. 
İkincisi, Ceza Kanunu
değişti, Memurin Kanunu değişti ve iki yıla kadar olan hapisler ile görevi
ihmal -altı aya kadar olanlar- seçilmeye mâni görülmediği için, yasada bu
benzerliği sağlıyoruz. 
Üçüncüsü ise, bildiğiniz
gibi, anonim şirketler ve diğer şirketler, genellikle ahzükabz yetkisini genel
kurullarında vermektedir. Oysaki, yine bu süreç dolayısıyla, şirketler, genel
kurullarını, nisan, mayıs aylarında yapacaklar. Oysaki, seçimler martta yapılıyor; dolayısıyla, birçok şirket oy
kullanamayacak, seçme-seçilme haklarını kullanamayacak. Bu düzenlemelerle
beraber, biraz önce izah ettiğim tarım satış kooperatiflerinin yeniden
yapılandırılmasının, süre ayarlaması dışında, tamamen teknik zaruret
dolayısıyla gelmiş bir yasa olduğunu takdirlerinize sunuyorum ve gösterdiğiniz
toleransa, anlayışa, desteğe teşekkür ediyorum 
Hepinizi saygıyla
selamlıyorum. (AK Parti sıralarından alkışlar)
BAŞKAN - Teşekkür
ediyoruz Sayın Bakan.
Biz de, tekrar, yasanın
hayırlı olmasını diliyoruz.
Sayın milletvekilleri,
birleşime 5 dakika ara veriyorum.

Kapanma
Saati: 16.35
İKİNCİ OTURUM
Açılma Saati: 16.53
BAŞKAN: Başkanvekili İsmail ALPTEKİN
KÂTİP ÜYELER: Ahmet Gökhan SARIÇAM (Kırklareli), Yaşar TÜZÜN
(Bilecik)
BAŞKAN - Sayın
milletvekilleri, Türkiye Büyük Millet Meclisinin 54 üncü Birleşiminin İkinci
Oturumunu açıyorum.
Görüşmelere kaldığımız
yerden devam ediyoruz.
Türkiye Cumhuriyeti Tarım
ve Köyişleri Bakanlığı ile Lübnan Cumhuriyeti Tarım Bakanlığı Arasında Tarım
Alanında Teknik, Bilimsel ve Ekonomik İşbirliği Protokolünün Onaylanmasının
Uygun Bulunduğuna Dair Kanun Tasarısı ve Tarım, Orman ve Köyişleri ile
Dışişleri Komisyonları raporlarının görüşmelerine başlıyoruz. 
IV. - KANUN
TASARI VE TEKLİFLERİ İLE KOMİSYONLARDAN 
GELEN DİĞER
İŞLER (Devam)
4. -
Türkiye Cumhuriyeti Tarım ve Köyişleri Bakanlığı ile Lübnan Cumhuriyeti Tarım
Bakanlığı Arasında Tarım Alanında Teknik, Bilimsel ve Ekonomik İşbirliği
Protokolünün Onaylanmasının Uygun Bulunduğuna Dair Kanun Tasarısı ve Tarım,
Orman ve Köyişleri ile Dışişleri Komisyonları Raporları (1/875) (S. Sayısı:
702) (x)

BAŞKAN- Komisyon?...
Burada.
Hükümet?.. Burada.
Komisyon raporu 702 sıra
sayısıyla bastırılıp dağıtılmıştır.
Tasarının tümü üzerinde
söz isteği?.. Yok.
Tasarının tümü üzerindeki
görüşmeler tamamlanmıştır. 
Tasarının maddelerine
geçilmesini oylarınıza sunuyorum: Kabul edenler... Kabul etmeyenler... Kabul
edilmiştir.
1 inci maddeyi
okutuyorum:
TÜRKİYE CUMHURİYETİ TARIM VE KÖYİŞLERİ BAKANLIĞI İLE LÜBNAN 
CUMHURİYETİ TARIM BAKANLIĞI ARASINDA TARIM ALANINDA TEKNİK,
BİLİMSEL VE EKONOMİK İŞBİRLİĞİ PROTOKOLÜNÜN ONAYLANMASININ
UYGUN
BULUNDUĞUNA DAİR KANUN TASARISI
MADDE 1. - 12 Mayıs 2004
tarihinde Ankara'da imzalanan "Türkiye Cumhuriyeti Tarım ve Köyişleri
Bakanlığı ile Lübnan Cumhuriyeti Tarım Bakanlığı Arasında Tarım Alanında
Teknik, Bilimsel ve Ekonomik İşbirliği Protokolü"nün onaylanması uygun
bulunmuştur.
BAŞKAN - Madde üzerinde
söz isteği?.. Yok.
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
2 nci maddeyi okutuyorum:

MADDE 2. - Bu Kanun
yayımı tarihinde yürürlüğe girer.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
3 üncü maddeyi okutuyorum:

MADDE 3. - Bu Kanun
hükümlerini Bakanlar Kurulu yürütür.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
tasarının tümü açıkoylamaya tâbidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 3 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin ad ve soyadı ile imzasını da taşıyan oy
pusulasını, yine, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Oylama işlemini
başlatıyorum.
(Elektronik cihazla
oylama yapıldı) 
BAŞKAN - Sayın
milletvekilleri, Türkiye Cumhuriyeti Tarım ve Köyişleri Bakanlığı ile Lübnan
Cumhuriyeti Tarım Bakanlığı Arasında Tarım Alanında Teknik, Bilimsel ve
Ekonomik İşbirliği Protokolünün Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum: 
Kullanılan oy sayısı :  255
Kabul : 255
(x)
Böylece, tasarı kabul
edilmiş ve kanunlaşmıştır; hayırlı olsun.
Türkiye Cumhuriyeti Tarım
ve Köyişleri Bakanlığı ile Küba Cumhuriyeti Tarım Bakanlığı Arasında Karantina
ve Bitki Koruma Alanında İşbirliği Anlaşmasının Onaylanmasının Uygun
Bulunduğuna Dair Kanun Tasarısı ve Tarım, Orman ve Köyişleri ile Dışişleri
Komisyonları raporlarının görüşmelerine başlıyoruz. 
5. -
Türkiye Cumhuriyeti Tarım ve Köyişleri Bakanlığı ile Küba Cumhuriyeti Tarım
Bakanlığı Arasında Karantina ve Bitki Koruma Alanında İşbirliği Anlaşmasının
Onaylanmasının Uygun Bulunduğuna Dair Kanun Tasarısı ve Tarım, Orman ve
Köyişleri ile Dışişleri Komisyonları Raporları (1/909) (S. Sayısı: 703) (xx)
BAŞKAN - Komisyon ve
Hükümet yerinde. 
Komisyon raporu 703 sıra
sayısıyla bastırılıp dağıtılmıştır. 
Tasarının tümü üzerinde
söz isteği ?..Yok.
Tasarının tümü üzerindeki
görüşmeler tamamlanmış olduğundan, maddelerine geçilmesini oylarınıza sunuyorum:
Kabul edenler... Kabul etmeyenler... Kabul edilmiştir. 
1 inci maddeyi okutuyorum
:
TÜRKİYE CUMHURİYETİ TARIM VE KÖYİŞLERİ BAKANLIĞI İLE KÜBA 
CUMHURİYETİ TARIM BAKANLIĞI ARASINDA KARANTİNA VE BİTKİ
KORUMA
ALANINDA İŞBİRLİĞİ ANLAŞMASININ ONAYLANMASININ UYGUN
BULUNDUĞUNA 
DAİR KANUN
TASARISI
MADDE 1. - 4.11.2003
tarihinde Havana'da imzalanan "Türkiye Cumhuriyeti Tarım ve Köyişleri
Bakanlığı ile Küba Cumhuriyeti Tarım Bakanlığı Arasında Karantina ve Bitki
Koruma Alanında İşbirliği Anlaşması"nın onaylanması uygun bulunmuştur.
BAŞKAN - Madde üzerinde
söz isteği?..Yok.
1 inci maddeyi oylarınıza
sunuyorum: Kabul edenler...Kabul etmeyenler... Kabul edilmiştir.
2 nci maddeyi okutuyorum
:
MADDE 2. - Bu Kanun
yayımı tarihinde yürürlüğe girer.
BAŞKAN - Madde üzerinde söz isteği?..Yok.
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
3 üncü maddeyi okutuyorum
:
MADDE 3. - Bu Kanun
hükümlerini Bakanlar Kurulu yürütür.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 3 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen
de sisteme giremeyen üyelerin, oy pusulalarını, oylama için öngörülen 3
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin ad ve soyadı ile imzasını da taşıyan oy
pusulasını, yine, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Oylama işlemini
başlatıyorum.
(Elektronik cihazla
oylama yapıldı)
BAŞKAN - Sayın
milletvekilleri, Türkiye Cumhuriyeti Tarım ve Köyişleri Bakanlığı ile Küba Cumhuriyeti
Tarım Bakanlığı Arasında Karantina ve Bitki Koruma Alanında İşbirliği
Anlaşmasının Onaylanmasının Uygun Bulunduğuna Dair Kanun Tasarısının açıkoylama
sonucunu açıklıyorum:
Kullanılan oy sayısı :  256
Kabul :  256
(x)
Böylece, kanun tasarısı kabul
edilmiş ve kanunlaşmıştır; hayırlı olmasını diliyorum. 
Türkiye Cumhuriyeti Tarım
ve Köyişleri Bakanlığı ile Küba Cumhuriyeti Tarım Bakanlığı Arasında
Veterinerlik Alanında İşbirliği Anlaşmasının Onaylanmasının Uygun Bulunduğuna
Dair Kanun Tasarısı ve Tarım, Orman ve Köyişleri ile Dışişleri Komisyonları
raporlarının görüşmelerine başlıyoruz.
6. -
Türkiye Cumhuriyeti Tarım ve Köyişleri Bakanlığı ile Küba Cumhuriyeti Tarım
Bakanlığı Arasında Veterinerlik Alanında İşbirliği Anlaşmasının Onaylanmasının Uygun
Bulunduğuna Dair Kanun Tasarısı ve Tarım, Orman ve Köyişleri ile Dışişleri
Komisyonları Raporları (1/921) (S. Sayısı: 704) (xx)
BAŞKAN - Komisyon ve
Hükümet yerinde. 
Komisyon raporu 704 sıra
sayısıyla bastırılıp dağıtılmıştır. 
Tasarının tümü üzerinde
söz isteği?.. Yok.
Tasarının tümü üzerindeki
görüşmeler tamamlanmış olduğundan, maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir. 
1 inci maddeyi
okutuyorum: 
TÜRKİYE CUMHURİYETİ TARIM VE KÖYİŞLERİ BAKANLIĞI İLE KÜBA
CUMHURİYETİ TARIM BAKANLIĞI ARASINDA VETERİNERLİK ALANINDA 
İŞBİRLİĞİ ANLAŞMASININ ONAYLANMASININ UYGUN BULUNDUĞUNA DAİR
KANUN
TASARISI
MADDE 1. - 4 Kasım 2003
tarihinde Havana'da imzalanan "Türkiye Cumhuriyeti Tarım ve Köyişleri Bakanlığı
ile Küba Cumhuriyeti Tarım Bakanlığı Arasında Veterinerlik Alanında İşbirliği
Anlaşması"nın onaylanması uygun bulunmuştur.
BAŞKAN - Madde üzerinde
söz isteği?.. Yok.
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun
yayımı tarihinde yürürlüğe girer.
BAŞKAN - Madde üzerinde
söz isteği?.. Yok.
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
3 üncü maddeyi
okutuyorum:
MADDE 3. - Bu Kanun
hükümlerini Bakanlar Kurulu yürütür.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 3 dakika süre
vereceğim. Bu süre içerisinde sisteme giremeyen üyelerin teknik personelden yardım
istemelerini, bu yardıma rağmen de
sisteme giremeyen üyelerin, oy pusulalarını, oylama için öngörülen 3 dakikalık
süre içerisinde Başkanlığa ulaştırmalarını rica ediyorum.
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin ad ve soyadı ile imzasını da taşıyan oy
pusulasını, yine, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Oylama işlemini
başlatıyorum.
(Elektronik cihazla
oylama yapıldı)
BAŞKAN- Sayın
milletvekilleri, Türkiye Cumhuriyeti Tarım ve Köyişleri Bakanlığı ile Küba
Cumhuriyeti Tarım Bakanlığı Arasında Veterinerlik Alanında İşbirliği
Anlaşmasının Onaylanmasının Uygun Bulunduğuna Dair Kanun Tasarısının açıkoylama
sonucunu açıklıyorum:
Kullanılan oy sayısı :  265
Kabul : 265
(x)
Böylece, tasarı kabul
edilmiş ve kanunlaşmıştır; hayırlı olmasını diliyorum. 
Sayın milletvekilleri,
Türkiye Cumhuriyeti Tarım ve Köyişleri Bakanlığı ile Moğolistan Gıda ve Tarım
Bakanlığı Arasında Tarım Alanında Teknik, Bilimsel ve Ekonomik İşbirliği
Protokolünün Onaylanmasının Uygun Bulunduğuna Dair Kanun Tasarısı ve Tarım,
Orman ve Köyişleri ile Dışişleri Komisyonları raporlarının görüşmelerine
başlıyoruz. 
7. -
Türkiye Cumhuriyeti Tarım ve Köyişleri Bakanlığı ile Moğolistan Gıda ve Tarım
Bakanlığı Arasında Tarım Alanında Teknik, Bilimsel ve Ekonomik İşbirliği
Protokolünün Onaylanmasının Uygun Bulunduğuna Dair Kanun Tasarısı ve Tarım,
Orman ve Köyişleri ile Dışişleri Komisyonları Raporları (1/926) (S. Sayısı:
705) (xx)
BAŞKAN- Komisyon ve
Hükümet yerinde. 
Komisyon raporu 705 sıra
sayısıyla bastırılıp dağıtılmıştır. 
Tasarının tümü üzerinde
söz isteği?.. Yok. 
Tasarının tümü üzerindeki
görüşmeler tamamlanmıştır. 
Maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir. 
1 inci maddeyi
okutuyorum:
TÜRKİYE CUMHURİYETİ TARIM VE KÖYİŞLERİ BAKANLIĞI İLE
MOĞOLİSTAN GIDA VE TARIM BAKANLIĞI ARASINDA TARIM ALANINDA TEKNİK, BİLİMSEL VE
EKONOMİK İŞBİRLİĞİ PROTOKOLÜNÜN ONAYLANMASININ UYGUN 
BULUNDUĞUNA
DAİR KANUN TASARISI
MADDE 1. - 29 Nisan 2004
tarihinde Ankara'da imzalanan "Türkiye Cumhuriyeti Tarım ve Köyişleri
Bakanlığı ile Moğolistan Gıda ve Tarım Bakanlığı Arasında Tarım Alanında
Teknik, Bilimsel ve Ekonomik İşbirliği Protokolü"nün onaylanması uygun
bulunmuştur.
BAŞKAN- Madde üzerinde
söz isteği?.. Yok. 
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
2 nci maddeyi okutuyorum:
MADDE 2. - Bu Kanun yayımı
tarihinde yürürlüğe girer.
BAŞKAN- Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
3 üncü maddeyi
okutuyorum:
MADDE 3. - Bu Kanun
hükümlerini Bakanlar Kurulu yürütür.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Sayın milletvekilleri,
oylama için 3 dakika süre vereceğim. Bu süre içerisinde sisteme giremeyen
üyelerin teknik personelden yardım istemelerini, bu yardıma rağmen sisteme
giremeyen üyelerin, oy pusulalarını, oylama için öngörülen 3 dakikalık süre
içerisinde Başkanlığa ulaştırmalarını rica ediyorum.
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin adı ve soyadı ile imzasını da taşıyan oy
pusulasını, yine, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Oylama işlemini
başlatıyorum.
(Elektronik cihazla
oylama yapıldı)
BAŞKAN - Sayın
milletvekilleri, Türkiye Cumhuriyeti Tarım ve Köyişleri Bakanlığı ile
Moğolistan Gıda ve Tarım Bakanlığı Arasında Tarım Alanında Teknik, Bilimsel ve
Ekonomik İşbirliği Protokolünün Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum:
Kullanılan oy sayısı :  252
Kabul :  252 (x)
Tasarı kabul edilmiş ve
kanunlaşmıştır; hayırlı olmasını diliyorum. 
Türkiye Cumhuriyeti ve
Slovenya Cumhuriyeti Arasında Yatırımların Teşviki ve Korunmasına İlişkin
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu raporunun görüşmelerine başlıyoruz. 
8. -
Türkiye Cumhuriyeti ve Slovenya Cumhuriyeti Arasında Yatırımların Teşviki ve
Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/811) (S. Sayısı: 711) (xx)
BAŞKAN- Komisyon ve
Hükümet yerinde. 
Komisyon raporu 711 sıra
sayısıyla bastırılıp dağıtılmıştır.
Tasarının tümü üzerinde
söz isteği?.. Yok.
Tasarının tümü üzerindeki
görüşmeler tamamlanmıştır. 
Tasarının maddelerine
geçilmesini oylarınıza sunuyorum: Kabul edenler... Kabul etmeyenler... Kabul
edilmiştir.
1 inci maddeyi
okutuyorum:
TÜRKİYE CUMHURİYETİ VE SLOVENYA CUMHURİYETİ ARASINDA
YATIRIMLARIN 
TEŞVİKİ VE KORUNMASINA İLİŞKİN ANLAŞMANIN ONAYLANMASININ
UYGUN
BULUNDUĞUNA
DAİR KANUN TASARISI
MADDE 1. - 23 Mart 2004
tarihinde Ankara'da imzalanan "Türkiye Cumhuriyeti ve Slovenya Cumhuriyeti
Arasında Yatırımların Teşviki ve Korunmasına İlişkin Anlaşma"nın
onaylanması uygun bulunmuştur.
BAŞKAN - Madde üzerinde
söz isteği?.. Yok.
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
2 nci maddeyi okutuyorum:

MADDE 2. - Bu Kanun
yayımı tarihinde yürürlüğe girer.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
3 üncü maddeyi
okutuyorum: 
MADDE 3. - Bu Kanun
hükümlerini Bakanlar Kurulu yürütür.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 3 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin ad ve soyadı ile imzasını da taşıyan oy
pusulasını, yine, oylama için öngörülen 3 dakikalık süre içerisinde Başkanlığa
ulaştırmalarını rica ediyorum.
Oylama işlemini başlatıyorum.
(Elektronik cihazla
oylama yapıldı) 
BAŞKAN - Sayın
milletvekilleri, Türkiye Cumhuriyeti ve Slovenya Cumhuriyeti Arasında
Yatırımların Teşviki ve Korunmasına İlişkin Anlaşmanın Onaylanmasının Uygun
Bulunduğuna Dair Kanun Tasarısının açıkoylama sonucunu açıklıyorum.
Kullanılan oy sayısı :  237
Kabul  : 237
(x)
Böylece, tasarı kabul
edilmiş ve kanunlaşmıştır; hayırlı olmasını diliyorum.
Türkiye Cumhuriyeti ve
Suriye Arap Cumhuriyeti Arasında Yatırımların Karşılıklı Teşviki ve Korunmasına
İlişkin Anlaşmanın Onaylanmasının Uygun Bulunduğuna Dair Kanun Tasarısı ve
Dışişleri Komisyonu raporunun görüşmelerine başlıyoruz.
9. -
Türkiye Cumhuriyeti ve Suriye Arap Cumhuriyeti Arasında Yatırımların Karşılıklı
Teşviki ve Korunmasına İlişkin Anlaşmanın Onaylanmasının Uygun Bulunduğuna Dair
Kanun Tasarısı ve Dışişleri Komisyonu Raporu (1/850) (S. Sayısı: 712) (xx)
BAŞKAN - Komisyon ve
Hükümet yerinde.
Komisyon raporu 712 sıra
sayısıyla bastırılıp dağıtılmıştır. 
Tasarının tümü üzerinde
söz isteği?.. Yok.
Görüşmeler
tamamlanmıştır.
Maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir.
1 inci maddeyi
okutuyorum:
TÜRKİYE CUMHURİYETİ VE SURİYE ARAP
CUMHURİYETİ ARASINDA YATIRIMLARIN 
KARŞILIKLI TEŞVİKİ VE KORUNMASINA İLİŞKİN ANLAŞMANIN
ONAYLANMASININ
UYGUN
BULUNDUĞUNA DAİR KANUN TASARISI
MADDE 1. - 6 Ocak 2004
tarihinde Ankara'da imzalanan "Türkiye Cumhuriyeti ve Suriye Arap
Cumhuriyeti Arasında Yatırımların Karşılıklı Teşviki ve Korunmasına İlişkin
Anlaşma"nın onaylanması uygun bulunmuştur.
BAŞKAN - Madde üzerinde
söz isteği?.. Yok.
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun
yayımı tarihinde yürürlüğe girer.
BAŞKAN - Madde üzerinde
söz isteği?.. Yok.
2 nci maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
3 üncü maddeyi
okutuyorum:
MADDE 3. - Bu Kanun
hükümlerini Bakanlar Kurulu yürütür.
BAŞKAN - Maddeyi
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 2 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum. 
Ayrıca, vekâleten oy
kullanacak sayın bakanlar varsa, hangi bakana vekâleten oy kullandığını, oyunun
rengini ve kendisinin ad ve soyadı ile imzasını da taşıyan oy pusulasını, yine,
oylama için öngörülen 2 dakikalık süre içerisinde Başkanlığa ulaştırmalarını
rica ediyorum.
Oylama işlemini
başlatıyorum.
(Elektronik cihazla
oylama yapıldı)
BAŞKAN - Sayın
milletvekilleri, Türkiye Cumhuriyeti ve Suriye Arap Cumhuriyeti Arasında
Yatırımların Karşılıklı Teşviki ve Korunmasına İlişkin Anlaşmanın
Onaylanmasının Uygun Bulunduğuna Dair Kanun Tasarısının açıkoylama sonucunu
açıklıyorum: 
Kullanılan oy sayısı  : 236
Kabul  :
234
Ret  : 2 (x)
Böylece, tasarı kabul
edilmiş ve kanunlaşmıştır; hayırlı olmasını diliyorum. 
Türkiye Cumhuriyeti ve
Afganistan İslamî Geçiş Devleti Arasında Yatırımların Karşılıklı Teşviki ve
Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısı ve Dışişleri Komisyonu raporunun görüşmelerine başlıyoruz. 
10. -
Türkiye Cumhuriyeti ve Afganistan İslamî Geçiş Devleti Arasında Yatırımların
Karşılıklı Teşviki ve Korunmasına İlişkin Anlaşmanın Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/860) (S.
Sayısı: 714) (xx)
BAŞKAN - Komisyon ve
Hükümet yerinde
Komisyon raporu 714 sıra
sayısıyla bastırılıp dağıtılmıştır. 
Tasarının tümü üzerinde
söz isteği?.. Yok. 
Tasarının tümü üzerindeki
görüşmeler tamamlanmıştır. 
Maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir. 
1 inci maddeyi
okutuyorum:
TÜRKİYE CUMHURİYETİ VE AFGANİSTAN İSLAMÎ GEÇİŞ DEVLETİ
ARASINDA YATIRIMLARIN KARŞILIKLI TEŞVİKİ VE KORUNMASINA İLİŞKİN ANLAŞMANIN
ONAYLANMASININ
UYGUN BULUNDUĞUNA DAİR KANUN TASARISI
MADDE 1.- 10 Haziran 2004
tarihinde Kabil'de imzalanan "Türkiye Cumhuriyeti ve Afganistan İslami
Geçiş Devleti Arasında Yatırımların Karşılıklı Teşviki ve Korunmasına İlişkin
Anlaşma"nın onaylanması uygun bulunmuştur. 
BAŞKAN - Madde üzerinde
söz isteği?.. Yok. 
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
2 nci maddeyi okutuyorum:

MADDE 2. - Bu Kanun
yayımı tarihinde yürürlüğe girer. 
BAŞKAN - Madde üzerinde
söz isteği?.. Yok. 
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
3 üncü maddeyi
okutuyorum: 
MADDE 3. - Bu Kanun
hükümlerini Bakanlar Kurulu yürütür.
BAŞKAN - Madde üzerinde
söz isteği?.. Yok. 
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 2 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum. 
Ayrıca, vekâleten oy
kullanacak sayın bakanlar varsa, hangi bakana vekâleten oy kullandığını, oyunun
rengini ve kendisinin ad ve soyadı ile imzasını da taşıyan oy pusulasını, yine,
oylama için öngörülen 2 dakikalık süre içerisinde Başkanlığa ulaştırmalarını
rica ediyorum.
Oylama işlemini
başlatıyorum.
(Elektronik cihazla
oylama yapıldı)
BAŞKAN - Sayın
milletvekilleri, Türkiye Cumhuriyeti ve
Afganistan İslamî Geçiş Devleti Arasında Yatırımların Karşılıklı Teşviki ve
Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum:
Kullanılan oy sayısı : 229
Kabul : 229
(x)
Böylece, tasarı kabul
edilmiş ve kanunlaşmıştır; hayırlı olsun.
Türkiye Cumhuriyeti ve
Lübnan Cumhuriyeti Arasında Yatırımların Teşviki ve Karşılıklı Korunmasına
İlişkin Anlaşmanın Onaylanmasının Uygun Bulunduğuna Dair Kanun Tasarısı ve
Dışişleri Komisyonu raporunun görüşmelerine başlıyoruz. 
11. - Türkiye
Cumhuriyeti ve Lübnan Cumhuriyeti Arasında Yatırımların Teşviki ve Karşılıklı
Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/862) (S. Sayısı: 715) (xx)
BAŞKAN - Komisyon ve
Hükümet yerinde.
Komisyon raporu 715 sıra
sayısıyla bastırılıp dağıtılmıştır. 
Tasarının tümü üzerinde
söz isteği?.. Yok. 
Tasarının tümü üzerindeki
görüşmeler tamamlanmıştır. 
Maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir. 
1 inci maddeyi
okutuyorum:
TÜRKİYE CUMHURİYETİ VE LÜBNAN CUMHURİYETİ ARASINDA
YATIRIMLARIN TEŞVİKİ VE KARŞILIKLI KORUNMASINA İLİŞKİN ANLAŞMANIN
ONAYLANMASININ
UYGUN
BULUNDUĞUNA DAİR KANUN TASARISI
MADDE 1. - 12 Mayıs 2004
tarihinde Ankara'da imzalanan "Türkiye Cumhuriyeti ve Lübnan Cumhuriyeti
Arasında Yatırımların Teşviki ve Karşılıklı Korunmasına İlişkin
Anlaşma"nın onaylanması uygun bulunmuştur.
BAŞKAN - Madde üzerinde
söz isteği?.. Yok. 
1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
2 nci maddeyi okutuyorum:

MADDE 2. - Bu Kanun
yayımı tarihinde yürürlüğe girer. 
BAŞKAN - Madde üzerinde
söz isteği?.. Yok.
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
3 üncü maddeyi
okutuyorum: 
MADDE 3. - Bu Kanun
hükümlerini Bakanlar Kurulu yürütür.
BAŞKAN - Madde üzerinde
söz isteği?.. Yok.
Maddeyi oylarınıza
sunuyorum: Kabul edenler... Kabul etmeyenler... Kabul edilmiştir. 
Sayın milletvekilleri, tasarının
tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 2 dakika süre
veriyorum. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum. 
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin ad ve soyadı ile imzasını da taşıyan oy
pusulasını, yine, oylama için öngörülen 2 dakikalık süre içerisinde Başkanlığa
ulaştırmalarını rica ediyorum. 
Oylama işlemini
başlatıyorum. 
(Elektronik cihazla
oylama yapıldı) 
BAŞKAN - Sayın
milletvekilleri, Türkiye Cumhuriyeti ve Lübnan Cumhuriyeti Arasında
Yatırımların Teşviki ve Karşılıklı Korunmasına İlişkin Anlaşmanın
Onaylanmasının Uygun Bulunduğuna Dair Kanun Tasarısının açıkoylama sonucunu
açıklıyorum:
Kullanılan oy sayısı : 222
Kabul : 222
(x)
Böylece, tasarı kabul
edilmiş ve kanunlaşmıştır; hayırlı olmasını diliyorum. 
Sayın milletvekilleri,
Türkiye Cumhuriyeti ve Güney Afrika Cumhuriyeti Arasında Yatırımların
Karşılıklı Teşviki ve Korunmasına İlişkin Anlaşmanın Onaylanmasının Uygun
Bulunduğuna Dair Kanun Tasarısı ve Dışişleri Komisyonu raporunun görüşmelerine
başlıyoruz.
12. -
Türkiye Cumhuriyeti ve Güney Afrika Cumhuriyeti Arasında Yatırımların
Karşılıklı Teşviki ve Korunmasına İlişkin Anlaşmanın Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/907) (S.
Sayısı: 716) (xx)
BAŞKAN - Komisyon ve
Hükümet yerinde.
Komisyon raporu 716 sıra
sayısıyla bastırılıp dağıtılmıştır. 
Tasarının tümü üzerinde
söz isteği?.. Yok.
Tasarının tümü üzerindeki
görüşmeler tamamlanmıştır.
Maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE CUMHURİYETİ VE
GÜNEY AFRİKA CUMHURİYETİ ARASINDA YATIRIMLARIN KARŞILIKLI TEŞVİKİ VE
KORUNMASINA İLİŞKİN ANLAŞMANIN
ONAYLANMASININ
UYGUN BULUNDUĞUNA DAİR KANUN TASARISI
MADDE 1. - 23 Haziran
2000 tarihinde Ankara'da imzalanan "Türkiye Cumhuriyeti ve Güney Afrika
Cumhuriyeti Arasında Yatırımların Karşılıklı Teşviki ve Korunmasına İlişkin
Anlaşma"nın onaylanması uygun bulunmuştur.
BAŞKAN - Madde üzerinde
söz isteği?.. Yok.
1 inci maddeyi oylarınıza
sunuyorum: Kabul edenler... Kabul etmeyenler... Madde kabul edilmiştir.
2 nci maddeyi okutuyorum:
MADDE 2. - Bu Kanun
yayımı tarihinde yürürlüğe girer.
BAŞKAN - Madde üzerinde
söz isteği?.. Yok.
Maddeyi oylarınıza
sunuyorum: Kabul edenler... Kabul etmeyenler... Madde kabul edilmiştir.
3 üncü maddeyi
okutuyorum: 
MADDE 3. - Bu Kanun
hükümlerini Bakanlar Kurulu yürütür.
BAŞKAN - Madde üzerinde
söz isteği?.. Yok.
Maddeyi oylarınıza
sunuyorum: Kabul edenler... Kabul etmeyenler... Madde kabul edilmiştir.
Sayın milletvekilleri,
tasarının tümü açıkoylamaya tabidir.
Açıkoylamanın şekli
hakkında Genel Kurulun kararını alacağım.
Açıkoylamanın elektronik
oylama cihazıyla yapılmasını oylarınıza sunuyorum: Kabul edenler... Kabul
etmeyenler... Kabul edilmiştir.
Oylama için 2 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum.
Ayrıca, vekâleten oy
kullanacak sayın bakanlar var ise, hangi bakana vekâleten oy kullandığını,
oyunun rengini ve kendisinin ad ve soyadı ile imzasını da taşıyan oy
pusulasını, yine, oylama için öngörülen 2 dakikalık süre içerisinde Başkanlığa
ulaştırmalarını rica ediyorum.
Oylama işlemini
başlatıyorum.
(Elektronik cihazla
oylama yapıldı)
BAŞKAN - Sayın
milletvekilleri, Türkiye Cumhuriyeti ve Güney Afrika Cumhuriyeti Arasında
Yatırımların Karşılıklı Teşviki ve Korunmasına İlişkin Anlaşmanın
Onaylanmasının Uygun Bulunduğuna Dair Kanun Tasarısının açıkoylama sonucunu
açıklıyorum:
Kullanılan oy sayısı :  218
Kabul : 
218 (x)
Böylece, tasarı kabul
edilmiş ve kanunlaşmıştır; hayırlı olmasını diliyorum.
Ziraî Mücadele ve Ziraî
Karantina Kanununda Değişiklik Yapılmasına Dair Kanun Tasarısı ile Nevşehir
Milletvekilleri Mehmet Elkatmış ve Osman Seyfi'nin, 6968 Sayılı Ziraî Mücadele
ve Karantina Kanununun 16 ncı Maddesinde Değişiklik Yapılması Hakkında Kanun
Teklifi ile Tarım, Orman ve Köyişleri Komisyonu raporunun görüşmelerine
başlayacağız.
13. - Ziraî
Mücadele ve Ziraî Karantina Kanununda Değişiklik Yapılmasına Dair Kanun
Tasarısı ile Nevşehir Milletvekilleri Mehmet Elkatmış ve Osman Seyfi'nin, 6968
Sayılı Ziraî Mücadele ve Karantina Kanununun 16 ncı Maddesinde Değişiklik Yapılması
Hakkında Kanun Teklifi ile Tarım, Orman ve Köyişleri Komisyonu Raporu (1/923,
2/346) (S. Sayısı: 697) 
BAŞKAN - Komisyon?.. Yok.
Hükümet?.. Yok.
Ertelenmiştir.
Tohumculuk Kanunu
Tasarısı ile Tarım, Orman ve Köyişleri Komisyonu raporunun görüşmelerine
başlayacağız.
14. -
Tohumculuk Kanunu Tasarısı ile Tarım, Orman ve Köyişleri Komisyonu Raporu
(1/822) (S. Sayısı 662) 
BAŞKAN - Komisyon?.. Yok.
Hükümet?.. Yok.
Ertelenmiştir.
Elektrik Piyasası Kanunu,
Doğal Gaz Piyasası Kanunu ve Petrol Piyasası Kanununda Değişiklik Yapılması
Hakkında Kanun Tasarısı ile Sanayi, Ticaret, Enerji, Tabiî Kaynaklar, Bilgi ve
Teknoloji Komisyonu raporunun görüşmelerine başlayacağız.
15. -
Elektrik Piyasası Kanunu, Doğal Gaz Piyasası Kanunu ve Petrol Piyasası Kanununda
Değişiklik Yapılması Hakkında Kanun Tasarısı ile Sanayi, Ticaret, Enerji, Tabiî
Kaynaklar, Bilgi ve Teknoloji Komisyonu Raporu (1/834) (S. Sayısı: 647)
BAŞKAN - Komisyon?.. Yok.
Hükümet?.. Yok.
Ertelenmiştir.
Sayın milletvekilleri,
diğer, sıradaki işlerde de komisyon ve hükümetin olmayacağı anlaşıldığından,
sözlü soru önergeleri ile diğer denetim konularını sırasıyla görüşmek için, 8
Şubat 2005 Salı günü saat 15.00'te toplanmak üzere, birleşimi kapatıyorum.
İyi akşamlar diliyorum. 

Kapanma
Saati : 17.53





