


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 21 CİLT : 63 YASAMA
YILI : 3



T. B. M. M.
TUTANAK
DERGİSİ


102 nci
Birleşim
14 . 5 . 2001 Pazartesi


İ Ç İ N D E K İ L E R
I. – GEÇEN TUTANAK ÖZETİ
II. – GELEN KÂĞITLAR
III. – YOKLAMALAR
IV. – SORULAR VE CEVAPLAR
A) YAZILI SORULAR VE CEVAPLARI
1. – Konya Milletvekili Lütfi Yalman'ın, personel atamalarına ilişkin
sorusu ve Adalet Bakanı Hikmet Sami Türk'ün cevabı (7/3996)
2. – Balıkesir Milletvekili İlyas Yılmazyıldız'ın, Balıkesir İlinde
serbest bölge kurulup kurulmayacağına ilişkin Başbakandan sorusu ve Devlet
Bakanı Tunca Toskay'ın cevabı (7/4055)
3. – Manisa Milletvekili Rıza Akçalı'nın, 2000 yılı sonu itibarıyla
Ziraat Bankası ve Halk Bankası tarafından kullandırılan ticarî krediler ile
batık kredi miktarına ilişkin sorusu ve Devlet Bakanı Kemal Derviş'in cevabı
(7/4058)
4. – Manisa Milletvekili Rıza Akçalı'nın, 19.2.2001-21.2.2001 tarihleri
arasında en fazla döviz satılan ilk beş kuruluşa ilişkin sorusu ve Devlet
Bakanı Kemal Derviş'in cevabı (7/4059)
5. – Konya Milletvekili Veysel Candan'ın, kriz öncesi Merkez Bankasından
satılan dövize ilişkin sorusu ve Devlet Bakanı Kemal Derviş'in cevabı (7/4078)
6. – Gaziantep Milletvekili Nurettin Aktaş'ın, krizde Merkez Bankasından
döviz satın alan bankalara ilişkin sorusu ve Devlet Bakanı Kemal Derviş'in
cevabı (7/4090)
7. – İstanbul Milletvekili Azmi Ateş'in, krizde kamu bankalarının düşük
faizle kredi vermelerine ve Merkez Bankasından satılan dövizlere ilişkin sorusu
ve Devlet Bakanı Kemal Derviş'in cevabı (7/4091)
8. – Konya Milletvekili Lütfi Yalman'ın, Bakanlıkta çalışan danışman ve
başdanışmanlara ilişkin sorusu ve Devlet Bakanı Edip Safder Gaydalı'nın cevabı
(7/4155)
9. – Konya Milletvekili Lütfi Yalman'ın, Bakanlıkta çalışan danışman ve
başdanışmanlara ilişkin sorusu ve Devlet Bakanı Kemal Derviş'in cevabı (7/4165)
I. – GEÇEN TUTANAK ÖZETİ
TBMM Genel Kurulu saat 14.00'te açılarak iki oturum yaptı.
Ankara Milletvekili Melda Bayer, Anneler Gününe,
Yozgat Milletvekili Mehmet Çiçek, Türkiye'nin jeopolitik ve jeostratejik
konumuna ve tarihî geleneğine uygun olmayan gelişmelere,
İlişkin gündemdışı birer konuşma yaptılar.
Hatay Milletvekili Mehmet Şandır'ın, aşırı yağışlar nedeniyle Hatay ve
civarında meydana gelen sel felaketine ve alınması gereken önlemlere ilişkin
gündemdışı konuşmasına Devlet Bakanı ve Başbakan Yardımcısı A. Mesut Yılmaz
cevap verdi.
Oturum Başkanı TBMM Başkanvekili Mustafa Murat Sökmenoğlu, bir gazetede
yer alan, Türkiye Cumhuriyeti Devletini rencide edici ifadeyi Divan olarak
şiddetle protesto ettiklerine, Atatürk'ün, Türkiye Cumhuriyetinin ve asil Türk
Milletinin seksen yıl önce mandacılık zihniyetini kesinlikle reddettiğine,
kendi güç ve kudretiyle her türlü esaret zincirlerini kırarak bugünkü yüksek
konumuna ulaştığına ilişkin bir konuşma yaptı. 
DSP, MHP ve ANAP Gruplarının, 12 Mayıs 2001 tarihli Gelen Kâğıtlarda
yayımlanan 677 sıra sayılı Telgraf ve Telefon Kanunu, Posta, Telgraf ve Telefon
İdaresinin Biriktirme ve Yardım Sandığı Hakkında Kanun ile Ulaştırma
Bakanlığının Teşkilât ve Görevleri Hakkında Kanunda Değişiklik Yapılması
Hakkında Kanun Tasarısının, 48 saat geçmeden gündemin "Kanun Tasarı ve
Teklifleri ile Komisyonlardan Gelen Diğer İşler" kısmının 6 ncı sırasına
alınmasına; 12 Mayıs 2001 Cumartesi günkü birleşimde gündemin 7 nci sırasına
kadar olan tasarı ve tekliflerin görüşmelerinin tamamlanmasına kadar çalışma
süresinin uzatılmasına ilişkin önerilerinin, yapılan görüşmelerden sonra kabul
edildiği açıklandı.
Gündemin "Kanun Tasarı ve Teklifleriyle Komisyonlardan Gelen Diğer
İşler" kısmında bulunan:
TBMM İçtüzüğünde Değişiklik Yapılmasına Dair İçtüzük Teklifleri ve
Anayasa Komisyonu Raporunun (2/94, 2/232, 2/286, 2/307, 2/310, 2/311, 2/325,
2/442, 2/449) (S. Sayısı:527) görüşmeleri, daha önce geri alınan maddelere
ilişkin Komisyon raporu henüz hazırlanmadığından;
Adalet Bakanlığının Teşkilât ve Görevleri Hakkında Kanun Hükmünde
Kararnamenin Değiştirilerek Kabulü Hakkında Kanun ile Genel Kadro ve Usulü
Hakkında Kanun Hükmünde Kararnamenin Eki Cetvellerde Değişiklik Yapılmasına
Dair (1/742, 1/405) (S. Sayısı:599),
Kamu Kurum ve Kuruluşlarının Yurtdışı Teşkilâtı Hakkında 189 Sayılı
Kanun Hükmünde Kararnameye İlişkin (1/53) (S. Sayısı: 433),
Türkiye Cumhuriyeti Emekli Sandığı Kanunu ile Nakdî Tazminat ve Aylık
Bağlanması Hakkında Kanunda Değişiklik Yapılmasına İlişkin 624 Sayılı Kanun
Hükmünde Kararnameye İlişkin (1/757, 2/603, 2/605) (S. Sayısı: 592),
Sosyal Güvenlik Kurumu Teşkilâtının Kurulması ile Bazı Kanun ve Kanun
Hükmünde Kararnamelerde Değişiklik Yapılması Hakkında 618 Sayılı Kanun Hükmünde
Kararname; Sosyal Güvenlik Kurumu Teşkilâtının Kuruluş ve Görevleri Hakkında
(1/755, 1/689, 2/699) (S. Sayısı: 666);
Kanun Tasarılarının görüşmeleri, ilgili komisyon yetkilileri Genel
Kurulda hazır bulunmadıklarından;
Ertelendi.
Telgraf ve Telefon Kanunu, Posta, Telgraf ve Telefon İdaresinin
Biriktirme ve Yardım Sandığı Hakkında Kanun ile Ulaştırma Bakanlığının Teşkilât
ve Görevleri Hakkında Kanunda Değişiklik Yapılması Hakkında Kanun Tasarısının
(1/859) (S. Sayısı: 677) görüşmeleri tamamlandı; elektronik cihazla yapılan
açık oylamadan sonra, kabul edilip kanunlaştığı açıklandı.
Alınan karar gereğince, 14 Mayıs 2001 Pazartesi günü saat 14.00'te
toplanmak üzere, birleşime 19.29'da son verildi.
Mustafa Murat Sökmenoğlu
Başkanvekili
 Burhan Orhan Hüseyin
Çelik
 Bursa Van
 Kâtip Üye Kâtip Üye
II. – GELEN KÂĞITLAR

14.5.2001 PAZARTESİ  No. : 141
Rapor
1. – Türkiye İş Kurumunun Kurulması ile Bazı Kanun ve
Kanun Hükmünde Kararnamelerde Değişiklik Yapılması Hakkında 617 Sayılı Kanun
Hükmünde Kararname ile Türkiye İş Kurumu Kanunu Tasarısı ve Sağlık, Aile,
Çalışma ve Sosyal İşler ve Plan ve Bütçe Komisyonları Raporları (1/754, 1/692)
(S. Sayısı: 675) (Dağıtma tarihi: 14.5.2001) (GÜNDEME)
Süresi İçinde Cevaplandırılmayan Yazılı Soru Önergeleri
1. – Kocaeli
Milletvekili Mehmet Batuk'un,
Kamu bankalarının kullandırdığı kredilere ve görev zararına ilişkin
Başbakandan yazılı soru önergesi
(7/3858) 
2. – Karaman Milletvekili Zeki Ünal'ın, irtica ile
mücadele konusunda yayımlanan genelgeye ilişkin Başbakandan yazılı soru
önergesi (7/3877)
3. – Şanlıurfa Milletvekili Mustafa Niyazi Yanmaz'ın,
ilaç sektöründeki sorunlara
ilişkin Sağlık Bakanından yazılı soru
önergesi (7/3893) 
4. – Osmaniye
Milletvekili Şükrü Ünal'ın, Ankara Üniversitesi Dil ve Tarih Coğrafya
Fakültesi Tarih Bölümü öğrencilerine
Pedegojik formasyon verilmemesine ilişkin Millî Eğitim Bakanından yazılı soru
önergesi (7/3914) 
5. – Erzincan Milletvekili Tevhit Karakaya'nın,
Erzincan İlindeki bazı yol yapım
projelerine ilişkin Bayındırlık ve İskân Bakanından yazılı soru önergesi
(7/3922)
6. – Şanlıurfa Milletvekili Ahmet Karavar'ın,
Şanlıurfa, Adıyaman ve Diyarbakır'da meydana gelen sel felaketine ilişkin
Başbakandan yazılı soru önergesi (7/3924) 
7. – Ankara Milletvekili Cemil Çiçek'in, hükümetlerce
çıkarılan tasarruf genelgelerine ilişkin Başbakandan yazılı soru önergesi
(7/3933)
8. – Konya Milletvekili Veysel Candan'ın, Başbakanlık
"Arşiv Araştırması Yönetmeliği"nde yapılan değişikliklere ilişkin
Başbakandan yazılı soru önergesi (7/3939)
9. – Adıyaman Milletvekili Mahmut Göksu'nun, Paris
Büyükelçiliğine ilişkin Dışişleri Bakanından yazılı soru önergesi (7/3941) 
10. – Hatay Milletvekili Metin Kalkan'ın, TÜBİTAK
yayınlarında Darwin'in evrim teorisine yer verilmesine ilişkin Devlet Bakanı ve
Başbakan Yardımcısından (Devlet Bahçeli) yazılı soru önergesi (7/3951)
11. – Kırıkkale Milletvekili Kemal Albayrak'ın, teminat
mektubu komisyonlarına ve kredi faiz
uygulamalarına ilişkin Başbakandan yazılı soru önergesi (7/3952)
12. – Tokat Milletvekili M. Ergün Dağcıoğlu'nun, ekonomik
krizlerin KOBİ'lere etkileri ve çözüm yollarına ilişkin Sanayi ve Ticaret
Bakanından yazılı soru önergesi (7/3957)
13. – Tokat
Milletvekili M. Ergün Dağcıoğlu'nun, ekonomik krizlere ve Ulusal
Programa ilişkin Başbakandan yazılı soru önergesi (7/3959)
BİRİNCİ
OTURUM
Açılma Saati:
14.00
14 Mayıs 2001
Pazartesi
BAŞKAN:
Başkanvekili Mehmet Vecdi GÖNÜL
KÂTİP ÜYELER:
Mehmet AY(Gaziantep), Burhan ORHAN (Bursa)
BAŞKAN - Türkiye Büyük Millet Meclisinin 102 nci
Birleşimini en iyi dileklerimle açıyor, saygılar sunuyorum.
III. – Y O K
L A M A
BAŞKAN - Sayın milletvekilleri yoklama yapacağız.
Yoklama için 5 dakika süre veriyorum.
(Elektronik cihazla yoklama yapıldı)
BAŞKAN- Sayın milletvekilleri, toplantı yetersayısımız
yoktur. 
Sayın grup başkanvekilleri, acaba, ne kadar zaman?..
MEHMET ŞANDIR (Hatay)- 5 dakika Sayın Başkan...
BAŞKAN- Saat 14.15'e kadar ara veriyorum.
Kapanma
Saati: 14.09
İKİNCİ OTURUM
Açılma
Saati:14.15
BAŞKAN :
Başkanvekili Mehmet Vecdi GÖNÜL
KÂTİP ÜYELER
: Mehmet AY (Gaziantep), Burhan ORHAN
(Bursa)
BAŞKAN - Türkiye Büyük Millet Meclisinin 102 nci
Birleşiminin İkinci Oturumunu açıyorum.
III. – Y O K
L A M A
BAŞKAN - Sayın milletvekilleri, hatırlanacağı üzere,
Birinci Oturumun başlangıcında yoklama yapılmış, toplantı yetersayısına
ulaşılamamıştı; şimdi, yoklamayı tekrarlayacağız.
5 dakika süre veriyorum.
(Elektronik cihazla yoklamaya başlandı)
BAŞKAN - Sayın milletvekilleri, merkezî bilgisayarda da
çökme oldu. Yoklamaya giren arkadaşlarımızın da girdiğini tespit etme imkânımız
olmuyor. Bu sebeple, bütün arkadaşlarımızın pusula doldurmalarını istirham
edeyim; yoksa, salonda oldukları halde yok sayılmış olacaklar. 
TURHAN GÜVEN (İçel) - Sayın Başkan, usule uyacaksınız;
böyle bir usulümüz yok. Mevhumu muhalifinden bunu nasıl çıkarıyorsunuz? 1
dakika kalıncaya kadar yoklama devam etti. 
KAMER GENÇ (Tunceli) - Sayın Başkanım, böyle bir usul
yok; o zaman, ad okunmak suretiyle...
BAŞKAN - Hayır efendim, toplantı yetersayısına herhalde
ulaşamayacağız; ancak, kimlerin bizi toplantı yetersayısına ulaştırmadığının
tespiti, biliyorsunuz, İçtüzüğümüz gereğince birtakım akıbetlere tabidir.
Geldiğiniz halde neden yok sayılasınız? Geldiğiniz halde yok sayılmayı kabul
eder misiniz?
TURHAN GÜVEN (İçel) - Sayın Başkan, tek tek yoklama
yapsaydınız, bundan daha iyiydi. 
BAŞKAN - İçtüzüğümüz, cihaza girilememesi halinde
pusula doldurulmasına imkân vermektedir, bu hükmü kullanıyoruz efendim. Cihaza
girilemiyor. 
TURHAN GÜVEN (İçel) - Sayın Başkanım, suizanı mucip bir
hal yapılıyor; şimdi, başkasının yerine pusula doldurulmuş olup olmadığını
nasıl tespit edeceğiz? 
BAŞKAN - Cihaz çöktüğü için print out vermiyor. Cihaza
girilemiyor; onun için pusula doldurtuyoruz. 
(Yoklama pusulaları toplandı)
BAŞKAN - Sayın milletvekilleri, toplantı yetersayısına
ulaşılamamıştır.
İçtüzüğümüzün 57 nci maddesi gereğince ve alınan karar
uyarınca, kanun tasarı ve tekliflerini sırasıyla görüşmek amacıyla, 15 Mayıs
2001 Salı günü saat 14.00'te toplanmak üzere birleşimi kapatıyor, hepinize iyi
günler diliyorum. 
Kapanma Saati
: 14.30





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












