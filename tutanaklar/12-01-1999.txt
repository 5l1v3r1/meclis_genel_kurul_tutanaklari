


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20    CİLT : 69   YASAMA
YILI : 4


T. B. M. M.
TUTANAK
DERGİSİ

42 nci
Birleşim
12 . 1 .
1999Salı



İ Ç İ N D E
K İ L E R

 I. –
GEÇEN TUTANAK ÖZETİ
II. – GELEN KÂĞITLAR
III. –
BAŞKANLIĞIN GENEL KURULA SUNUŞLARI
A) GÜNDEMDIŞI KONUŞMALAR
1. –Erzurum Milletvekili
Aslan Polat’ın, hayvancılığın sorunlarına ilişkin gündemdışı konuşması
2. –Tekirdağ Milletvekili
Bayram Fırat Dayanıklı’nın, İstanbul’da meydana gelen radyasyon kazasına
ilişkin gündemdışı konuşması
3. –Sakarya Milletvekili
Cevat Ayhan’ın, Türkiye’nin genel ekonomik durumuna ilişkin gündemdışı
konuşması
B)TEZKERELER
VE ÖNERGELER
1. –Almanya’ya gidecek olan
Maliye Bakanı Zekeriya Temizel’e, dönüşüne kadar, Millî Eğitim Bakanı Hikmet
Uluğbay’ın vekâlet etmesinin uygun bulunduğuna ilişkin Cumhurbaşkanlığı
tezkeresi (3/1860)
2.
–Muğla Milletvekili Yalım Erez’in hükümeti kurma görevini yerine getirme
imkânı bulamadığını bildirdiğine ilişkin Cumhurbaşkanlığı tezkeresi (3/1861)
3. –Bakanlar Kurulunun
yeniden teşkili için, İstanbul Milletvekili ve DSP Genel Başkanı Bülent
Ecevit’in görevlendirildiğine ilişkin Cumhurbaşkanlığı tezkeresi (3/1862)
4. –Başbakan Bülent Ecevit
tarafından teşkil olunan Bakanlar Kuruluna seçilenlerin atandıklarına ve yedi
devlet bakanının görevlendirilmesinin ve bunlardan ikisine Başbakan
Yardımcılığı görevinin verilmesinin onaylandığına; seçimlerin yenilenmesine
karar verildiğinden Adalet, İçişleri ve Ulaştırma Bakanlıklarına bağımsız
kişilerin atamaları yapılarak bildirileceğine ilişkin Cumhurbaşkanlığı
tezkeresi (3/1863)
5. –Adalet, İçişleri ve
Ulaştırma Bakanlıklarına yapılan atamalara ilişkin Cumhurbaşkanlığı tezkeresi
(3/1864)
6. –(9/27) esas numaralı
Meclis Soruşturması Komisyonu Geçici Başkanlığının; Komisyonun, başkan,
başkanvekili, sözcü ve kâtip üye seçimini yaptığına ilişkin tezkeresi (3/1865)
7. –Kahramanmaraş
Milletvekili Ali Doğan’ın, (9/27) esas numaralı Meclis Soruşturması Komisyonu
üyeliğinden çekildiğine ilişkin önergesi (4/402)
8. –Adam öldürmek suçundan
sanık Süleyman Güney ile ilgili olarak Nevşehir Ağır Ceza Mahkemesinin
28.5.1997 gün, 1997/39 esas, 1997/47 karar sayılı dava dosyasının, Adalet
Bakanlığına iade edilmek üzere Başbakanlığa geri gönderilmesine ilişkin
Başbakanlık tezkeresi (3/1866)
9. –Atina’da düzenlenecek
Güneydoğu Avrupa Ülkeleri Genç Politikacılar Toplantısına vaki davete icabet
edecek olan parlamento heyetine ilişkin başkanlık tezkeresi (3/1868)
10. –Kazakistan’da yapılacak
genel seçimlere gözlemci statüsüyle katılacak parlamento heyetine ilişkin
başkanlık tezkeresi (3/1867)
11. –TBMMBaşkanı Hikmet
Çetin’in, İran Meclis Başkanının davetine beraberinde bir heyetle icabetine
ilişkin başkanlık tezkeresi (3/1869)
12. –Bazı milletvekillerinin
izinli sayılmasına ilişkin başkanlık tezkeresi (3/1870)
C)ÇEŞİTLİ
İŞLER
1. –Adalet Bakanlığına
atanan Selçuk Öztek’in and içmesi
2. –İçişleri Bakanlığına
atanan Cahit Bayar’ın and içmesi
3. –Ulaştırma Bakanlığına
atanan Hasan Basri Aktan’ın and içmesi
IV.
–ÖNERİLER
A)DANIŞMA
KURULU ÖNERİLERİ
1. –Bakanlar Kurulu
Programının okunması, görüşülmesi ve güvenoylamasının gündemdeki yeri ve
konuşma sürelerine; Bakanlar Kurulu Programının okunması, görüşülmesi ve
güvenoylaması yapıldığı günlerde başka konuların görüşülmemesine 15 Ocak 1999
Cuma ve 17 Ocak 1999 Pazar günleri genel kurulun çalışma saatleri ile 13 Ocak
1999 Çarşamba ve 14 Ocak 1999 Perşembe günleri genel kurulun çalışmamasına
ilişkin Danışma Kurulu önerisi
V.
–HÜKÜMET PROGRAMI
1. –Başbakan Bülent Ecevit
tarafından kurulan Bakanlar Kurulu Programının okunması
VI.
–SORULAR VE CEVAPLAR
A)YAZILI
SORULAR VE CEVAPLARI
1. –Ağrı Milletvekili M.
Sıddık Altay’ın, Ağrı-Doğubeyazıt-Yağmurdüşen Köyünde 1984 yılında su baskını
afetinde evsiz kalan vatandaşlara yardım yapılıp yapılmayacağına ilişkin sorusu
ve Bayındırlık ve İskân Bakanı Yaşar Topçu’nun yazılı cevabı (7/6597)
2. –Erzurum Milletvekili
Aslan Polat’ın, Erzurum Sigorta Teftiş Kurulu Grup Başkanlığının Trabzon’a
nakledilmesinin nedenine ilişkin sorusu ve Çalışma ve Sosyal Güvenlik Bakanı
Nami Çağan’ın yazılı cevabı (7/6621)
3. –Balıkesir Milletvekili
Ahmet Bilgiç’in, Havran-Edremit-Ayvacık yolunun yapımına ilişkin sorusu ve
Bayındırlık ve İskân Bakanı Yaşar Topçu’nun yazılı cevabı (7/6622)
4. –Denizli Milletvekili
Mehmet Gözlükaya’nın, bazı kişilerin dövizle askerlik yapıp yapmadıklarına
ilişkin sorusu ve Millî Savunma Bakanı ve Başbakan Yardımcısı İsmet Sezgin’in
yazılı cevabı (7/6630)
5. –Afyon Milletvekili İsmet
Attila’nın, Afyon Onkoloji Erken Teşhis Merkezine ilişkin Başbakandan sorusu ve
Sağlık Bakanı Halil İbrahim Özsoy’un yazılı cevabı (7/6631)
6. –Afyon Milletvekili İsmet
Attila’nın, 55 inci Hükümet döneminde Afyon İlinde yapılan sağlık yatırımlarına
ilişkin Başbakandan sorusu ve Sağlık Bakanı Halil İbrahim Özsoy’un yazılı
cevabı (7/6632)
7. –Erzincan Milletvekili
Mustafa Kul’un yurtlarda verilen konferanslara ilişkin sorusu ve Millî Eğitim
Bakanı Hikmet Uluğbay’ın yazılı cevabı (7/6648)
8. –Hatay Milletvekili
Mehmet Sılay’ın, Evrim Teorisinin ders kitaplarından çıkarılmasına ilişkin
sorusu ve Millî Eğitim Bakanı Hikmet Uluğbay’ın yazılı cevabı (7/6658)
I. –GEÇEN TUTANAK ÖZETİ
TBMM Genel Kurulu saat 15.00’te
açılarak iki oturum yaptı.
Elektronik cihazla yapılan
yoklamalar sonucunda genel kurulda toplantı yetersayısı bulunmadığı
anlaşıldığından, 12 Ocak 1999 Salı günü saat 15.00’te toplanmak üzere,
birleşime 15.27’de son verildi.
  Hasan Korkmazcan      Başkanvekili
 Ahmet Derin  Kadir Bozkurt    Kütahya  Sinop    Kâtip Üye  Kâtip Üye



 II. –GELEN
KÂĞITLAR No. :52
 8.5.1999 CUMA
Yazılı Soru Önergeleri
1.- İstanbul Milletvekili
Bülent Akarcalı’nın, altın karşılığı sertifika verdiğini reklam eden bir
holdinge ilişkin Başbakandan yazılı soru önergesi (7/6737) (Başkanlığa geliş
tarihi:5.1.1999)
2.- Hatay Milletvekili
Mehmet Sılay’ın, taşımalı sekiz yıllık kesintisiz eğitim nedeniyle kapatılan
okullara ve meydana gelen trafik kazalarına ilişkin Milli Eğitim Bakanından
yazılı soru önergesi (7/6738) (Başkanlığa geliş tarihi:5.1.1999)
3.- Mardin Milletvekili
Hüseyin Yıldız’ın, sağlık kurulu raporlarında başörtüsüz fotoğraf bulunma
zorunluluğu getirildiği iddiasına ilişkin Sağlık Bakanından yazılı soru
önergesi (7/6739) (Başkanlığa geliş tarihi:5.1.1999)
4.- Mardin Milletvekili
Hüseyin Yıldız’ın, Mardin-Nusaybin-Akarsu Belediye Başkanı hakkındaki yolsuzluk
iddialarına ilişkin İçişleri Bakanından yazılı soru önergesi (7/6740)
(Başkanlığa geliş tarihi:5.1.1999)
5.- Mardin Milletvekili
Hüseyin Yıldız’ın, Mardin’de çalışan personelin seyyar görev tazminatlarının
ödenmediği iddialarına ilişkin Tarım ve Köyişleri Bakanından yazılı soru
önergesi (7/6741) (Başkanlığa geliş tarihi:5.1.1999)
6.- Konya Milletvekili
Lütfi Yalman’ın, Dini Yayınlar Fuarı’nda bazı yazar ve yayınevlerine yasaklama
getirildiği iddiasına ilişkin Devlet Bakanından (H.Hüsamettin Özkan) yazılı
soru önergesi (7/6742) (Başkanlığa geliş tarihi:5.1.1999)
7.- Konya Milletvekili
Lütfi Yalman’ın, İçişleri eski Bakanı Meral Akşener tarafından açıklanan
kasete ilişkin Başbakandan yazılı soru önergesi (7/6743) (Başkanlığa
geliş tarihi:5.1.1999)
8.- Konya Milletvekili
Lütfi Yalman’ın, Gemlik Gümrük Müdürlüğünden sahte faturalarla ithalat
yapıldığı iddiasına ilişkin Devlet Bakanından (Rıfat Serdaroğlu) yazılı soru
önergesi (7/6744) (Başkanlığa geliş tarihi:5.1.1999)
9.- İstanbul Milletvekili Bülent Akarcalı’nın İzmir Buca
Cezaevinde yatan iki kişinin yeniden yargılanıp yargılanamayacağına ilişkin
Adalet Bakanından yazılı soru önergesi (7/6745) (Başkanlığa geliş
tarihi:6.1.1999)
10.-Bursa Milletvekili
Turhan Tayan’ın, İznik Gölü çevresinde Gedelek Köyü Açmatepe Mevkiinde bir
çimento fabrikası kurulmasına izin verilip verilmediğine ilişkin Bayındırlık ve
İskan Bakanından yazılı soru önergesi
(7/6746) (Başkanlığa geliş tarihi:7.1.1999)
11.- Samsun Milletvekili
Musa Uzunkaya’nın, personel sayısına ve ücretlerine ilişkin Türkiye Büyük
Millet Meclisi Başkanından yazılı soru önergesi (7/6747) (Başkanlığa geliş
tarihi:7.1.1999)


  11.1.1999 PAZARTESİ No. :53
Tasarı
 1.- Telsiz Kanununun Bazı Maddelerinin Değiştirilmesi Hakkında Kanun
Tasarısı (1/868) (Bayındırlık, İmar, Ulaştırma ve Turizm ve Plan ve Bütçe
komisyonlarına) (Başkanlığa geliş tarihi: 30.12.1998) 
Teklif
 1.- Gümüşhane Milletvekili M.Oltan Sungurlu’nun Yeşilbük Adı İle Bir
İlçe Kurulmasına İlişkin Kanun Teklifi (2/1350) (İçişleri ve Plan ve Bütçe
komisyonlarına) (Başkanlığa geliş tarihi: 5.1.1999)
Süresi İçinde Cevaplandırılmayan Yazılı Soru Önergeleri
1.- Trabzon Milletvekili Kemalettin Göktaş’ın,
YÖK Disiplin Yönetmeliğinde yapılan değişikliğe ilişkin Başbakandan yazılı soru
önergesi (7/6550)
2.- İçel Milletvekili Oya
Araslı’nın, Mersin İleri İlköğretim Okulu Müdürünün bazı icraatlarına ilişkin
Milli Eğitim Bakanından yazılı soru önergesi (7/6553)
3.- Tokat Milletvekili
Ahmet Feyzi İnceöz’ün, trafik kazalarına karşı alınacak tedbirlere ve Tokat’ta
yaşanan terör olaylarına ilişkin İçişleri Bakanından yazılı soru önergesi
(7/6556)
4.- Tokat Milletvekili
Ahmet Feyzi İnceöz’ün, Bağ-Kur ve SSK’ya ilişkin Çalışma ve Sosyal Güvenlik
Bakanından yazılı soru önergesi (7/6557) 
5.- Samsun Milletvekili
Musa Uzunkaya’nın, Bayındır Holdinge ortak olan üst düzey bürokrat ve siyasetçi
olup olmadığına ilişkin Başbakandan yazılı soru önergesi (7/6560)
6.- Konya Milletvekili
Veysel Candan’ın, THY’nın ortak olduğu firmalara ilişkin Başbakandan yazılı
soru önergesi (7/6564)
7.- Aksaray Milletvekili
Sadi Somuncuoğlu’nun Eğitim, Gençlik, Spor ve Sağlık Hizmetleri Vergisinin
ihdası hakkında Kanun uyarınca toplanan paralara ilişkin Başbakandan
yazılı soru önergesi (7/6565)
8.- Konya Milletvekili
Veysel Candan’ın, Başbakanlık ve TEAŞ Teftiş
Kurullarınca hazırlanan ÇEAŞ hakkındaki dosyayla ilgili olarak yapılan
işleme ilişkin Başbakandan yazılı soru önergesi (7/6567)
9.- Karaman Milletvekili
Zeki Ünal’ın, THY’nın Boeing Firmasından uçak alımları sırasında yolsuzluk
yapıldığı iddialarına ve yapılan uçak alımlarına ilişkin Başbakandan yazılı
soru önergesi (7/6569) 
10.- Trabzon Milletvekili
Kemalettin Göktaş’ın, terörle mücadele konusunda yapılan çalışmalara ilişkin
Başbakandan yazılı soru önergesi (7/6572) 
11.- Hatay Milletvekili
Süleyman Metin Kalkan’ın, Abdullah Öcalan’ın, 1980’den önce tutuklanıp
tutuklanmadığına ilişkin Başbakandan yazılı soru önergesi (7/6575)
12.- İstanbul Milletvekili
Ercan Karakaş’ın, Mersin’de kaçırılan bir şahsa ilişkin İçişleri Bakanından
yazılı soru önergesi (7/6583)
13.- Adana Milletvekili
Tuncay Karaytuğ’un, Halk Bankasının açmış olduğu personel sınavı ile ilgili
bazı iddialara ilişkin Devlet Bakanından (H.Hüsamettin Özkan) yazılı soru
önergesi (7/6584)
14.- Samsun Milletvekili
Musa Uzunkaya’nın , Samsun Esnaf ve Sanatkârlar Kredi ve Kefalet Kooperatifine
gönderilen plasmana ilişkin Devlet Bakanından (H.Hüsamettin Özkan) yazılı soru
önergesi (7/6587) 
15.-Hatay Milletvekili
Süleyman Metin Kalkan’ın, 1998 yılında Hatay İlindeki belediyelere tahsis edilen ödenek miktarına ilişkin
Maliye Bakanından yazılı soru önergesi (7/6588)
16.- Erzincan Milletvekili
Tevhit Karakaya’nın, askeri okullara giriş için Ankara-Mamak Belediyesince
hazırlık kursları düzenlendiği iddialarına ilişkin Başbakandan yazılı soru
önergesi (7/6592)
17.- Ankara Milletvekili
Yılmaz Ateş’in, kamu kuruluşlarına alınan işçi ve memurlara ilişkin Başbakandan
yazılı soru önergesi (7/6594)
18.- Konya Milletvekili
Mustafa Ünaldı’nın, Din Şurası’nda yaptığı konuşmaya ilişkin Devlet Bakanından
(H.Hüsamettin Özkan) yazılı soru önergesi (7/6599) 
19.- Konya Milletvekili
Mustafa Ünaldı’nın başörtülü bir öğrenciye yapılan muameleye ilişkin
Başbakandan yazılı soru önergesi (7/6600)
20.- İzmir Milletvekili
Sabri Ergül’ün, İstanbul Emniyet Eski Müdürü Kemal Yazıcıoğlu döneminde verilen
silah ruhsatlarına ve bir polis memurunun mal varlığına ilişkin İçişleri
Bakanından yazılı soru önergesi (7/6601)
21.- İstanbul Milletvekili
Ercan Karakaş’ın, Türk Ticaret Bankasına ilişkin Devlet Bakanından ( Zekeriya
Temizel) yazılı soru önergesi (7/6605)


 12.1.1999 SALI No. :54
 Sözlü Soru Önergesi
1.- Konya Milletvekili
Lütfi Yalman’ın, 1995-1998 yılları arasında Emlak Bankası, Vakıflar Bankası,
Ziraat Bankası ve Halk Bankası’ndan basın kuruluşlarına yapılan ödemelere
ilişkin Başbakandan sözlü soru önergesi (6/1253) (Başkanlığa geliş tarihi :
7.1.1999)
Yazılı Soru Önergeleri
1.- İstanbul Milletvekili
Bülent Akarcalı’nın, Türkiye’de çalışacak yabancı öğretmenlere yurtdışı
temsilciliklerimizden çalışma izni alma zorunluluğu getirilmesine ilişkin
Dışişleri Bakanından yazılı soru önergesi (7/6748) (Başkanlığa geliş tarihi :
7.1.1999)
2.- Erzincan Milletvekili
Tevhit Karakaya’nın, YÖK tarafından yürürlüğe konulan disiplin yönetmeliği
değişikliğine ilişkin Başbakandan yazılı soru önergesi (7/6749) (Başkanlığa
geliş tarihi : 7.1.1999)
3.- Konya Milletvekili
Hasan Hüseyin Öz’ün, TEDAŞ alacaklarının tahsiline ilişkin Başbakandan yazılı
soru önergesi (7/6750) (Başkanlığa geliş tarihi : 7.1.1999)
4.- Konya Milletvekili
Veysel Candan’ın, Bursa Valiliği tarafından yayımlanan ve İmam Hatip Lisesi
öğrencilerine türbanla derse girme yasağı getiren genelgeye ilişkin İçişleri
Bakanından yazılı soru önergesi (7/6751) (Başkanlığa geliş tarihi : 7.1.1999)
5.- Karaman Milletvekili
Zeki Ünal’ın, Bursa Valiliği tarafından yayımlanan ve İmam Hatip Lisesi
öğrencilerinin türbanla okula girmelerini yasaklayan genelgeye ilişkin İçişleri
Bakanından yazılı soru önergesi (7/6752) (Başkanlığa geliş tarihi : 7.1.1999)
6.- Bursa Milletvekili
Yüksel Aksu’nun, Milletvekillerinin kullandıkları izin ve raporlara ilişkin
Türkiye Büyük Millet Meclisi Başkanından yazılı soru önergesi (7/6753)
(Başkanlığa geliş tarihi : 8.1.1999)
7.- Sivas Milletvekili
Mahmut Işık’ın, Doğu ve Güneydoğu’da terör olaylarının yaşandığı bölgelerin
turizme açılıp açılmayacağına ilişkin Başbakandan yazılı soru önergesi (7/6754)
(Başkanlığa geliş tarihi : 8.1.1999)
8.- İstanbul Milletvekili
Ercan Karakaş’ın, İP Genel Başkanının tutuklu bulunduğu Haymana cezaevinden
sağlık kontrolüne kelepçeli olarak götürülmesine ilişkin Adalet Bakanından
yazılı soru önergesi (7/6755) (Başkanlığa geliş tarihi : 8.1.1999)
9.- Hatay Milletvekili
Mehmet Sılay’ın, 1998’de disiplin suçu nedeniyle hakkında işlem yapılan,
görevden alınan ve ceza verilen memurlara ilişkin Başbakandan yazılı soru
önergesi (7/6756) (Başkanlığa geliş tarihi : 8.1.1999)
10.- Hatay Milletvekili
Mehmet Sılay’ın, 1998’de disiplin suçu nedeniyle okuldan atılan ve yıl kaybeden
üniversite öğrencilerine ilişkin Millî Eğitim Bakanından yazılı soru önergesi
(7/6757) (Başkanlığa geliş tarihi : 8.1.1999)
11.- Konya Milletvekili
Hasan Hüseyin Öz’ün, Sarıkamış’ta Rus Savaşı sırasında ölenlerin hatırasına
şehitlik yapılıp yapılmayacağına ilişkin Başbakandan yazılı soru önergesi
(7/6758) (Başkanlığa geliş tarihi : 8.1.1999)
12.- Mardin Milletvekili
Hüseyin Yıldız’ın, Bingöl Özel Tip Cezaevinde koğuş sisteminden hücre sistemine
geçilmesine karşı çıkan mahkumlara kötü muamele yapıldığı iddialarına ilişkin
Adalet Bakanından yazılı soru önergesi (7/6759) (Başkanlığa geliş tarihi :
8.1.1999)
BİRİNCİ OTURUM
Açılma Saati : 15.00
12 Ocak 1999 Salı
BAŞKAN : Başkanvekili Yasin HATİBOĞLU
KÂTİP ÜYELER : Hüseyin YILDIZ (Mardin), Ali GÜNAYDIN
(Konya)



BAŞKAN – Sayın milletvekilleri,
çalışmalarımızın hayırlara vesile olmasını Cenabı Allah’tan niyaz ederek,
Türkiye Büyük Millet Meclisinin 42 nci Birleşimini açıyorum.
Müşahede olunduğuna göre, toplantı
yetersayımız vardır, çalışmalara başlıyoruz.
Gündeme geçmeden önce, gündemdışı
söz talepleri vardır, bunları yerine getireceğim ve arkadaşlarımdan özellikle
rica edeceğim, süreleriniz 5’er dakikadır...
III. –
BAŞKANLIĞIN GENEL KURULA SUNUŞLARI
A) GÜNDEMDIŞI KONUŞMALAR
1. –Erzurum Milletvekili Aslan Polat’ın, hayvancılığın sorunlarına
ilişkin gündemdışı konuşması
BAŞKAN – İlk sırada, Erzurum
Milletvekili Sayın Aslan Polat, Anadolu’da ve Türkiye’nin her tarafındaki
hayvancılık sorunlarıyla ilgili olarak görüşlerini hem Yüce Heyete arz
edecekler hem de, belki, yeni Hükümetin dikkatini çekeceklerdir. (FP
sıralarından alkışlar)
Sayın Polat, buyurun efendim.
Sayın Polat, ilave 1 dakikanızı
peşinen verdim.
ASLAN POLAT (Erzurum) – Sayın
Başkan, sayın milletvekilleri; hepinizi saygıyla selamlarım.
Ülkemiz genelde bir tarım ülkesi
olması ve uzun yıllar dünyada gıda bakımından kendi kendine yeten 9 ülkeden
biri olarak kabul edilmesine rağmen, planlı dönemde ve bilhassa 1984 yılından
sonra, biraz da bilinçli olarak ihmal edilmesiyle, tarım ve hayvancılık
sektörü, maalesef, son yıllarda, belirgin bir şekilde, dışa bağımlı bir hale
gelmiştir. 
1984-1994 yılları arası itibariyle
bir inceleme yaparsak görürüz ki, birinci plan döneminde sabit sermaye
yatırımlarının yüzde 13,9’u tarıma ayrılırken, altıncı plan döneminde bu oran
yüzde 7,9’a düşmüş; yani, yüzde 56 oranında azalmıştır. Hayvancılık sektörünün
toplam tarımsal gelirler içerisindeki payı ise, buna paralel olarak, daha da
hızlı bir düşüşle, yüzde 25’e kadar gerilemiştir. Bu oran, Avrupa ülkelerinde
yüzde 50-60 civarındadır. 
BAŞKAN – Sayın Polat, bir
dakikanızı rica edeyim.
Zamanın yetmeyeceği korkusundan
dolayı çok hızlı okuyorsunuz, ne ifade buyurduğunuzu anlayamıyoruz. Ben, size,
ilave 1 dakika daha vereceğim; lütfen, yavaş okuyun ki, anlayalım ve
yararlanalım.
Buyurun efendim.
ASLAN POLAT (Devamla) – Yine, 1984
yılında 40 milyon olan küçükbaş hayvan sayısı, 1997 yılında 30 milyona düşerek,
yüzde 34; 1984 yılında 12 milyon olan büyükbaş hayvan sayısı 1997 yılında 11
milyona düşürek, yüzde 11 azalırken, bunlara paralel olarak et üretimi de
azalmıştır; fakat, hayvan cinslerindeki nispî iyileştirmelerle, et üretimindeki
azalma hayvan sayısındaki azalmadan daha az olmaktadır. 
Yine de, hayvancılığın ileri
olduğu ülkelerde, sığır karkas ağırlığı 250 kg civarındayken, ülkemizde, bu
oran, nispî iyileştirmelere rağmen, hâlâ 165-185 kg civarında seyretmektedir.
Yine, ülkemizde üretilen et miktarı, dengeli ve yeterli beslenmemiz için
gerekli miktarın çok altındadır.
Et üretiminin düşmesi, buna
mukabil nüfusumuzun ve fert başına düşen millî gelirimizin az veya çok
artmasıyla, ete talep artmış; arz, talebi karşılayamayınca da, 1998 yılında,
enflasyonda en büyük artış, yüzde 217 ile -et fiyatlarında- kıymada görülmüştür.

Tarım Bakanlığınca, Türkiye
Hayvancılığını Geliştirme Projesi hazırlanmış ve bu proje için, beş yıllık bir
süre içerisinde yaklaşık 1,3 milyar dolar kaynağa ihtiyaç duyulduğu ve 1998
yılında 45 trilyon TL’ye ihtiyaç olacağı belirtilmişti. 55 inci hükümet,
iktidarda olduğu süre içerisinde beklemiş ve nihayet, giderayak, 31 Aralık 1998
günü Bakanlar Kurulu kararı Resmî Gazetede yayımlanarak, 1998 yılında
besiciliğe verilmesi planlanan 45 trilyon TL de verilmemiş oldu. 
Bu kararnameyle, halen yüzde 54
olan hayvancılık kredi oranı, üretim şekline göre, yüzde 5 ile yüzde 35 puan
arasında düşürülerek üreticilere kaynak aktarılacağı belirtilirken,destek
şeklinin miktarları, her yıl bütçede “bu amaçla ayrılmış ödeneği aşmamak üzere”
denilerek ödenekle sınırlandırılmakta ve hükümetçe Meclise sunulup kabul edilen
geçici bütçenin 4 üncü maddesinin (e) fıkrasına konulan “5 trilyon TL’yi geçmemek
üzere hayvancılıkla ilgili destekleme ve kredi ödemelerinde bulundurmaya
Bakanlar Kurulu yetkilidir” hükmüyle haziran ayı sonuna kadar yapılacak
destekleme miktarı, 5 trilyon TL ile sınırlandırılmıştır. Böylece, 1999 yılında
her saat 1 trilyon TL’yi faize ödemeyi planlayan hükümet, ülke halkının
takriben yüzde 40’ının uğraş alanı olan hayvancılığı teşvik için 6 ayda sadece
5 saatlik faiz parasını teşvik olarak ayırabileceğini taahhüt etmektedir. 
Ülkemizdeki et ihtiyacı özet
olarak bu halde iken, sürekli olarak et üretimini artırmanın yolları
aranacağına, etin kilosunun Türkiye’de ortalama olarak 6 dolar, Avrupa’da ise
1,5 dolar civarında olduğu, dolayısıyla, en kolay yol olan et ithaline izin verilmesi
gerektiği en yetkili ağızlarca ifade edilmekte, Avrupa Birliği devletlerinin
Türkiye’yi Dünya Ticaret Örgütüne şikâyet ettiğinden bahsedilmekte, 55 inci
hükümetin bir devlet bakanı, gazetelere “hatalı olan biziz, biz üzerimize düşen
görevi yerine getiremedik” diyerek, et ithaline getirilen kısıtlamalarda
ülkemizin haksız olduğunu sık sık vurgulamaktadır. 
Tarım Bakanı da, doğu ve güneydoğu
sınırlarımızdan büyük miktarda kaçak hayvan girişi olduğundan bahsetmektedir. O
zaman sormazlar mı, eğer dediğiniz gibi yılda 3 milyon civarında hayvan
ülkemize kaçak olarak doğu ve güneydoğu sınırlarından giriyorsa, o zaman,
hükümet ve güvenlik güçlerimiz bu durum karşısında bu bölgede ne
yapmaktadırlar? 
Esas konu şudur: Avrupa Birliği
ülkelerinden yıllık 19 bin ton et ithaline dair bir anlaşma imzalanmıştır;
fakat, Refahyol döneminden başlayarak, et ithalinin ülkemiz hayvancılığına
verdiği zararı göz önüne alan hükümetler, üçer aylık sürelerle -şap hastalığı
gerekçe gösterilerek- et ithaline izin vermemektedirler; fakat, diğer yandan,
Resmî Gazetede çeşitli tarihlerde verilen izinlerle, 37 bin ton civarında düşük
gümrüklü et ithaline ilişkin kararlar yayımlanmaktadır. 
1998’in ilk aylarında verilen
kararlarda, yayın tarihleriyle yürürlük tarihleri çakışmakta iken, 29 Kasım
1998’deki izinde yürürlük tarihi 1.9.1998; 3 Ocak 1999 tarihindeki izinde
yürürlük tarihi 1.7.1998 olarak belirtilmekte, bu da, ağustos-ekim uzatma tarihleri
sırasında birtakım etlerin ülkemize getirildiği, bu etlerin son uzatmanın
biteceği 31.1.1999 tarihinden sonra, eski yürürlüğe dayanarak ülkemize
sokulacağı veya sokulmakta olduğu şeklinde bir endişeye bizi sevk etmektedir.
Kesin olarak söylemek istediğimiz
şudur: Yıllardan beri ihmal edilen hayvancılığımız gerekli teşviklerle
yeterince geliştirilmeden, eğer, yeniden türlü bahanelerle et ithaline müsaade
ederseniz, et fiyatlarını gerektiği gibi düşüremez; fakat, birtakım holdingleri
zengin edebilirsiniz. Böylece, bilhassa, hayvancılıkla geçinen Doğu ve
Güneydoğu Anadolu halkını kesin olarak bir daha o bölgede tutamayacağınız gibi,
terörü de tekrar alevlendirir, ülkemizi ve bilhassa Doğu ve Güneydoğu Anadolu
Bölgesini huzurdan mahrum edersiniz. 
Onun için, doğu ve güneydoğu halkı
adına, yeni hükümetten, her ne pahasına olursa olsun hayvancılığımızı yeterince
kalkındırmadan et ithaline kesinlikle izin vermemesini diler, aksi halde bunun
vebalini kimsenin taşıyamayacağını belirtir, hepinize saygılar sunarım. (FP
sıralarından alkışlar)
BAŞKAN – Sayın Polat, teşekkür
ediyorum; 5 dakikaya sığdırabildiniz, sağ olasınız.
Sayın milletvekilleri, şu görüşmelerimizi
devam ettirebilsek...
Sayın milletvekillerimiz, sağ
olsunlar, işin kolayını seçiyorlar... Sayın bakanlar makamlarında tebrik
edilir, tebrikâtın yeri orasıdır. Rica ediyorum...
İBRAHİM GÜRDAL (Antalya) – Bir
medenî iştir, tebrik ediyorlar.
BAŞKAN – O tebrik işini makamında
yapalım diyorum ben de, yapmayın demiyorum. 
İBRAHİM GÜRDAL (Antalya) – Bu da
usuldendir efendim.
BAŞKAN – Sayın Gürdal, bir çalışma
yapıyoruz burada.
2.
–Tekirdağ Milletvekili Bayram Fırat Dayanıklı’nın, İstanbul’da meydana
gelen radyasyon kazasına ilişkin gündemdışı konuşması
BAŞKAN - Sayın milletvekilleri,
gündemdışı konuşma talebinde bulunan DSP Tekirdağ Milletvekili Sayın Fırat
Dayanıklı, İstanbul’da meydana geldiği ifade olunan radyoaktif maddelerle
ilgili olarak beyanda bulunacaklar, Yüce Heyeti bilgilendirecekler. Umarım,
sükûnetle siz konuşma ben de dinleme imkânı buluruz.
Buyurunuz efendim.
BAYRAM FIRAT DAYANIKLI (Tekirdağ)
– Teşekkür ediyorum Başkanım.
Sayın Başkan, sayın
milletvekilleri; İstanbul’da bir süre önce meydana gelen radyasyon kazası
hakkında gündemdışı konuşma yapmak üzere, hem sizleri hem de bizleri izleyen
vatandaşlarımızı bilgilendirmek üzere söz almış bulunuyorum. Bu vesileyle, 56
ncı hükümetimizi bir defa daha tebrik ediyor, ulusumuzun ihtiyacı olan laik,
çağdaş yönetim anlayışını sürdüreceğine inanıyor ve her zaman desteğimizi
sürdüreceğimizi bir defa daha belirtiyorum, sizleri saygıyla selamlıyorum.
Sayın Başkan, sayın
milletvekilleri; radyasyon, atom çekirdeği içinde iç değişimler sonucu ortaya
çıkan enerjinin adıdır. Bu enerji, X ışınları ya da gama ışınları olarak
hastalıkların teşhis ve tedavisinde kullanıldığı gibi, diğer alfa partikülleri
veya nötronlar tarzında, çok yüksek enerji veren ışınlar şeklinde atom
bombasında da kullanılabilir.
İçinde yaşadığımız dünyada doğal
radyasyon mevcuttur. Hatta, içimizdeki potasyum denilen bir elemanın çok küçük
bir miktarı da radyasyon içermektedir. 
Türkiyemizde, maalesef, bazı
konular, ancak iş işten geçtikten sonra gündeme geliyor; bazen, kazalar olduktan
sonra ilgililer harekete geçiyor. İşte, geçen günlerde meydana gelen radyasyon
kazası da bunun bir örneği.
Basından ve ilgililerden
öğrendiğimiz kadarıyla, İstanbul’da meydana gelen radyasyon skandalında
bilgisizlik, ilgisizlik ve kuraldışı uygulamalar söz konusudur. Bu olayda,
kanser tedavisinde kullanılan kobalt adlı radyoaktif bir madde, bir
hastanemizden ilgili bir şirkete iade edildikten sonra, bir dizi kuraldışı
uygulama sonucu, kendisini bir hurdalıkta bulmuştur ve sonunda, birçok
vatandaşımız, telafisi mümkün olmayan radyasyona maruz kalmıştır.
Sayın Başkan, sayın
milletvekilleri; radyasyon, bilgili kişiler tarafından, insanlarımızın yararı
için kullanılabilir. Örneğin, röntgen ışınlarıyla hastaların sorunları ortaya
konulabilir; örneğin, birçok kanser hastalığının tedavisinde radyasyon kullanılabilir.
Radyasyonun diğer bir kullanım alanı ise, nükleer tıptaki kullanımdır. Nükleer
tıp, günümüzün modern tıbbında, başta kanser ve tiroit hastalıkları olmak üzere
pek çok hastalığın teşhisinde ve tedavisinde kullanılmakta, takipte önemli bir
yer teşkil etmektedir. Ayrıca, sadece nükleer tıp kliniklerinde kullanılabilen
bazı radyoaktif ilaçlarla, guatr veya kanser tedavisi yapılabilmektedir.
Gelişmiş ülkelerin hastanelerinin tümünde bulunan bu kliniklerin, ülkemizde,
üniversiteler ve bir iki eğitim hastanesi dışında başka mevcudiyeti yoktur.
Nükleer tıp hizmeti sayesinde sağlanan tetkik ve tedavi yöntemleri, sağlık
hizmetlerinin, genel olarak, daha ucuz ve kaliteli hale gelmesine sebep
olmaktadır. Örneğin, pek çok hastada bu metodun uygulanmasıyla, anjio ve
by-pass gibi pahalı işlemlere gerek kalmamaktadır. Pek çok kanser vakasında,
hastadaki kanserin ilerlemiş olduğu bu metodla tespit edilerek, pahalı
operasyonlara geçilmemektedir. Bazı tiroit hastalıklarının ameliyat yerine
radyoaktif ilaçla tedavi edilmesi, yine, çok ucuz ve verimli bir tedavi
metodudur; ancak, bu metotlar ülkemizde yaygın olarak kullanılmamaktadır. Yeni
Sağlık Bakanımızın, bütün eğitim hastaneleri ile büyük kapasiteli hastanelerin
birçoğunda bu metodun yaygınlaştırılması için çalışmalar yapabileceğini
düşünüyorum.
Sayın Başkan ve sayın
milletvekilleri; ülkemizde radyasyonla ilgili kanunî düzenlemeler 1930’larda
yapılmıştır; Türkiye Atom Enerjisi Kurumu, son yıllarda, tüzüklerle belli
konularda düzenlemeler getirmiştir; ancak, 1930’lardaki yasa düzenlemeleri
günümüzdeki teknik gelişmeleri yansıtmamakta ve çağdışı kalmaktadır. Bu
konularda yapılması gereken önemli işlerden biri, bu kanunların
güncelleştirilmesi, günümüzün tekniklerine uyumlu hale getirilmesidir. 
(Mirofon otomatik cihaz tarafından
kapatıldı)
BAYRAM FIRAT DAYANIKLI (Devamla) –
Bir dakikada bitiriyorum. 
BAŞKAN – Peki efendim.
Bir dakikanızı rica edeyim; ben,
size süre vereyim efendim.
Buyurunuz efendim.
BAYRAM FIRAT DAYANIKLI (Devamla) –
Diğer bir konu ise, Türkiye Atom Enerjisi Kurumu (TAEK) bünyesinde, radyasyonu insan sağlığı için kullanan uzman
doktorların mutlaka yer almasıdır. Nitekim, bir radyasyon kazasından sonra,
hastaların tedavisini ve takibini yapacak olanlar, hekimlerdir. Bu konuların
ele alınması durumunda Nükleer Tıp Derneğinin katılımının da sağlanması uygun
olacaktır diye düşünüyorum. 
Son olarak, radyoaktif maddelerin
sanayideki kullanımı ve sağlık sektöründeki kullanımı farklı olmaktadır;
denetimlerinin daha düzenli ve verimli bir şekilde yapılmasının sağlanması
yanında, hastaların ihtiyaç duyduğu radyoaktif maddeleri hastane ve uzmanların
kullanması konusunda gecikmelere meydan vermemek gerekir.
Beni dinlediğiniz için, hepinizi
saygıyla, sevgiyle selamlıyorum. (DSP sıralarından alkışlar)
BAŞKAN – Sayın Dayanıklı, teşekkür
ediyorum.
3.
–Sakarya Milletvekili Cevat Ayhan’ın, Türkiye’nin genel ekonomik durumuna
ilişkin gündemdışı konuşması
BAŞKAN – Genel ekonomik durumlarla
ilgili olarak gündemdışı söz talebinde bulunan, Sakarya Milletvekili Sayın
Cevat Ayhan; buyurun efendim.
CEVAT AYHAN (Sakarya) – Muhterem
Başkan, muhterem üyeler; söze başlarken, hepinizi hürmetle selamlarım. Sayın
Ecevit’in Başbakanlığında yeni kurulan hükümete de başarılar dilerim.
Genel ekonomik konularla ilgili
gündemdışı söz almış bulunuyorum. Memleketimizde, hakikaten, son bir yıldır
fevkalade sıkıntılı bir ekonomik durum ortadadır; piyasada esnaf sıkıntılıdır,
işsizlik had safhadadır, pahalılık devam etmektedir, geçim sıkıntısı had
safhadadır. Bu tablo, tabiî, milletimizi meyus etmektedir. Sayın Yılmaz’ın,
birbuçuk yıllık, hükümet oldukları devreyi değerlendiren ekonomi
politikalarıyla ilgili değerlendirmelerini, bu millet gerçeği karşısında, biraz
hayretle karşıladığımı da ifade etmek istiyorum.
Muhterem arkadaşlar, Türkiye, son
yirmi yıldır bir gelir dengesizliği içine atılmıştır; gelir dengesi
bozulmuştur, halk fakirleştirilmiştir; enflasyonla, faizle, yolsuzlukla,
yağmayla, ihale yolsuzluklarıyla, batık kredilerle, içi boşaltılan bankalarla (özel
bankalarla) ve bunları Merkez Bankasına, Hazineye devrederek, ödeterek -ve bu
şekilde- ülkede gelir dengesi bozulmuş bulunmaktadır. Faize katrilyonlar
veriliyor. 1998’de 6 katrilyon liradır faize ödenen para, 1999 bütçesinde 9
katrilyon getirmiştir Hükümet bütçede; ama, maalesef, çiftçilerimizin
alacakları ödenmiyor. 
Seçim çevresinden geliyorum.
Fındık üreticileri, üçbuçuk aydır, dört aya yakın bir zamandır alacaklarını,
fındık bedellerini alamıyorlar. Pancar üreticileri, üçbuçuk ay sonra, üç ay
sonra, ancak söküm avanslarını alabilmişlerdir. Diğer tarım ürünleri de aynı
şekildedir. 
Memura ve çiftçiye, yılsonu toptan
eşya fiyatları esas alınarak, ona göre zam veriyoruz dediler; ama, bakıyoruz
ki, perakende eşya fiyatları, tüketici fiyatları yüzde 85 mertebesindedir,
memura verdikleri yüzde 50’dir, tarım ürünlerine verdikleri yüzde 50-60
mertebesindedir. Yani, işçi, memur, çiftçi, geçmiş Yılmaz Hükümeti tarafından,
birbuçuk yılda, enflasyona ezdirilmiştir.
Sayın Yılmaz, daha önceki
hükümetten felaket tablosu devraldığını ifade etmişti. Gerçek enflasyon, 12
aylık ortalama rakamlardır. Bunlara baktığınız zaman rakamların onu tekzip
ettiğini görüyoruz. Şimdi, rakamları arz ediyorum:
İçerisinde bulunduğum 54 ncü
Refahyol Hükümeti, 1996 Haziranında tüketici fiyatlarında -12 aylık ortalamadır
bu- yüzde 81 artış devralmış, teslim ettiği zaman bu rakamı yüzde 78,5’e
düşürmüştür; ama, bu Hükümet, yüzde 78,5’te aldığı enflasyonu, yüzde 93,6’ya,
yüzde 94’e çıkarmış; teslim ederken de -aralık ayı sonu itibariyle arz
ediyorum- yüzde 84,6’dan devretmiştir. Yani, bizden teslim aldığı 78’dir,
teslim ettiği yüzde 84’tür. Enflasyonu, 6 puan daha yüksek devretmiş
bulunmaktadır; ama, maalesef, Türkiye’de bir sarı basın var, besleme basın var,
bunlar da bu gerçekleri halktan gizliyorlar; ama, halk günlük hayatında bunu
yaşıyor. 
Bakın, biz, 54 üncü hükümeti
kurmadan önceki dönemde, 1996 yılında, faizlere giden para, konsolide bütçe
giderlerinde yüzde 38 idi, biz bunu bir yıllık hükümetimizde yüzde 28,5’e
düşürmüşüz; 1998’de ise, yine, sağ olsun, bu hükümet,, yüzde 39,9’a, yüzde 40’a
yükseltmiştir! Yani, bu tablonun neresinden baksanız, geçmiş birbuçuk yıllık
Hükümet, Türkiye’ye felaket getiren bir Hükümet olmuştur. Tabiî, bunlar seçim
sandıklarında değerlendirilecektir. 
1998 sonu itibariyle içborçlar
11,5 katrilyon lira mertebesindedir. İç borçlanma faizleri yüzde 130 ile yüzde
150 arasında seyretmektedir. İhracat fiilen daralmıştır; Türkiye, ihracatta bir
daralma içindedir, içpiyasada daralma içindedir. Bütün bu daralmalar
neticesinde de, işsizlik yaygınlaşmaktadır; yüzbinlerce kişi fabrikalar
tarafından kapının önüne konulma durumuyla karşı karşıyadır. Bu da, geçmiş
Yılmaz Hükümetinin reel kur politikası yerine, dışarıdan sıcak döviz gelsin
diye kurları düşük tutarak, enflasyonun altında tutarak, maliyetler itibariyle
ihracatı zorlaştıran fevkalade yanlış bir politika takip etmesinden
kaynaklanmaktadır. Temenni ederim ki, üç aylık da olsa, yeni kurulmuş olan
hükümet, gerek tarımda gerek ihracatta
gerekse bütün sektörlerde süratle tedbir alır ve fevkalade kötüye giden bu
tabloyu iyileştirme istikametine sevk eder. Aksi takdirde, 18 Nisan
seçimlerinden sonra Türkiye’de iktidara gelecek olan hükümetler bir fekalet
tablosuyla karşı karşıya geleceklerdir. 
Bu hükümetin kuruluşundaki
birtakım tartışmaları bir tarafa bırakıyorum -önceki hükümeti kastediyorum- ama
birbuçuk yıllık uygulamaları neticesinde milletin önüne getirdiği bu tablo,
fevkalade hüzün vericidir, üzüntü vericidir, ıstırap vericidir. 
(Mikrofon otomatik cihaz
tarafından kapatıldı) 
BAŞKAN – Sayın Ayhan, 1 dakikada
toparlayın lütfen. 
CEVAT AYHAN (Devamla) – Teşekkür
ederim. 
İhracattaki daralmanın sebebi -arz
ettim- reel kurlardan uzaklaşılması aynı malları ihraç ettiğimiz rakip ülkelerin
kur hareketlerinin yakından takip edilip, bizim enflasyon-kur makasını buna
göre ayarlamamış olmamızdır; finansmanla ihracatın desteklenmemiş olmasıdır ve
ihracattaki girdi maliyetlerini uluslararası rekabet şartlarına uyumlu hale
getirecek temel politikaların takip edilmemiş olmasıdır. Bütün, alây-i valâyla,
basının methiyelerine rağmen, birbuçuk yıl süren Anasol-D Hükümeti, Türkiye’nin
iktisadî hayatı için, sosyal hayatı için ve siyasî hayatı için bir kara tablo
olarak tarihe geçecektir. 
Hepinizi hürmetle selamlıyorum.
(FP sıralarından alkışlar) 
BAŞKAN – Sayın Ayhan, teşekkür
ediyorum. 
Sayın milletvekilleri,
“Başkanlığın Genel Kurula Sunuşları” bağlamında tezkereler vardır; sırasıyla
okutuyorum:
B)TEZKERELER
VE ÖNERGELER
1.
–Almanya’ya gidecek olan Maliye Bakanı Zekeriya Temizel’e, dönüşüne
kadar, Millî Eğitim Bakanı Hikmet Uluğbay’ın vekâlet etmesinin uygun
bulunduğuna ilişkin Cumhurbaşkanlığı tezkeresi (3/1860) 
 30 Aralık 1998
Türkiye Büyük Millet
Meclisi Başkanlığına
31 Aralık 1998 tarihinde
Almanya’ya gidecek olan Maliye Bakanı Zekeriya Temizel’in dönüşüne kadar;
Maliye Bakanlığına, Millî Eğitim Bakanı Hikmet Uluğbay’ın vekâlet etmesinin,
Başbakanın teklifi üzerine, uygun görülmüş olduğunu bilgilerinize sunarım. 
 Süleyman
Demirel
 Cumhurbaşkanı
BAŞKAN – Bilgilerinize
sunulmuştur. 
Sayın milletvekilleri, Hükümet
Programıyla ilgili söz talepleri geliyor. İçtüzüğün 124 üncü maddesine göre,
tezkerelerin okunmasından sonra bu talepte bulunulma imkânı vardır. Bir tezkere
okutacağım, bağlı listeyi okutacağım, arkasından atamaya dair bir tezkere var,
onu okutacağım; onu takiben söz talebinde bulunma imkânı vardır. Önceden
talepte bulunmayınız diye ricada bulunuyorum. 
Diğer tezkereyi okutuyorum:
2. –Muğla Milletvekili Yalım Erez’in hükümeti kurma görevini yerine
getirme imkânı bulamadığını bildirdiğine ilişkin Cumhurbaşkanlığı tezkeresi
(3/1861)
 6 Ocak 1999
Türkiye Büyük Millet
Meclisi Başkanlığına
İLGİ: 23 Aralık 1998 tarihli ve
KAN.KAR: 39-08-5-98-809 sayılı yazımız. 
İlgi yazımızla, Bakanlar Kurulunu
teşkile memur edilmiş bulunan Muğla Milletvekili Sayın Yalım Erez, vaki
temasları sonucu, hükümeti kurma görevini yerine getirme imkânını bulamadığını
bildirmiştir. 
Bilgilerinize sunarım. 
 Süleyman
Demirel
 Cumhurbaşkanı
BAŞKAN – Bilgilerinize
sunulmuştur. 
Bir başka tezkere daha
var, okutuyorum:
3.
–Bakanlar Kurulunun yeniden teşkili için, İstanbul Milletvekili ve DSP
Genel Başkanı Bülent Ecevit’in görevlendirildiğine ilişkin Cumhurbaşkanlığı
tezkeresi (3/1862)
 7 Ocak 1999
Türkiye Büyük Millet
Meclisi Başkanlığına
İLGİ: 25 Kasım 1998
tarihli ve KAN.KAR: 39-08-2-98-769 sayılı yazımız. 
İlgi yazı ile istifası bildirilmiş
olan Bakanlar Kurulunun yeniden teşkili için, Türkiye Cumhuriyeti Anayasasının
109 uncu maddesi uyarınca, İstanbul Milletvekili ve Demokratik Sol Parti Genel
Başkanı Sayın Bülent Ecevit’i görevlendirdim.
Seçilecek bakanların atanmaları
yapıldıktan sonra, Bakanlar Kurulu listesinin ayrıca gönderileceğini
bilgilerinize sunarım.
 Süleyman
Demirel
 Cumhurbaşkanı
BAŞKAN – Bilgilerinize
sunulmuştur. 
Sayın milletvekilleri, 56
ncı hükümetin (Başbakan Sayın Bülent Ecevit tarafından kurulan Bakanlar
Kurulunun) atandığına dair Cumhurbaşkanlığı tezkeresi ile Bakanlar Kurulu
listesi vardır; bundan sonra bir de atamaya dair Cumhurbaşkanlığı tezkeremiz
vardır. Önce, Bakanlar Kurulunun teşkiline dair tezkereyi ve bağlı listeyi arz
ve takdim edeceğiz; sonra, atamaya dair tezkereyi arz ve takdim edeceğiz.
4.
–Başbakan Bülent Ecevit tarafından teşkil olunan Bakanlar Kuruluna
seçilenlerin atandıklarına ve yedi devlet bakanının görevlendirilmesinin ve
bunlardan ikisine Başbakan Yardımcılığı görevinin verilmesinin onaylandığına;
seçimlerin yenilenmesine karar verildiğinden Adalet, İçişleri ve Ulaştırma
Bakanlıklarına bağımsız kişilerin atamaları yapılarak bildirileceğine ilişkin
Cumhurbaşkanlığı tezkeresi (3/1863)
 11 Ocak 1999
Türkiye Büyük Millet
Meclisi Başkanlığına
İlgi: 7 Ocak 1999 tarihli
ve Kan. Kar: 39 - 08 - 2 - 99 - 6 sayılı yazımız.
Başbakanın teklifi üzerine;
1- 3046 sayılı
Bakanlıkların Kuruluş ve Görev Esasları Hakkındaki Kanunun 4 üncü maddesi
uyarınca, yedi devlet bakanının görevlendirilmesi ve bunlardan ikisine Başbakan
Yardımcılığı görevinin verilmesi onaylanmıştır.
2 - Türkiye Büyük Millet
Meclisince 30 Temmuz 1998 tarihinde 20 nci seçim dönemi bitmeden seçimlerin
yenilenmesine karar verildiğinden; Türkiye Cumhuriyeti Anayasasının 114 üncü
maddesi gereğince Adalet, İçişleri ve Ulaştırma Bakanlıklarına bağımsız kişilerin
Başbakan tarafından atanmaları yapılarak bildirileceğinden, bu bakanlıklar
dışındaki bakanlıklara Türkiye Cumhuriyeti Anayasasının 109 uncu maddesi
gereğince ekli listede gösterilen zevat atanmıştır. 
Bilgilerinize sunarım.
 Süleyman
Demirel
 Cumhurbaşkanı
Ekler:
Ek - 1 : (1 adet Bakanlar
Kurulu listesi)
Bülent Ecevit Başbakan (İstanbul)
Hasan Hüsamettin Özkan Devlet Bakanı ve
Başbakan Yardımcısı 
(İstanbul)
Hikmet Uluğbay Devlet Bakanı ve
Başbakan Yardımcısı (Ankara)
Prof.Dr. Şükrü Sina Gürel Devlet Bakanı (İzmir)
Mustafa Yılmaz Devlet Bakanı (Gaziantep)
Hasan Gemici Devlet Bakanı (Zonguldak)
Fikret Ünlü Devlet Bakanı (Karaman)
Aydın Tümen Devlet Bakanı (Ankara)
Prof.Dr. Hikmet Sami Türk Millî Savunma
Bakanı (Trabzon)
İsmail Cem Dışişleri Bakanı (Kayseri)
Zekeriya Temizel Maliye Bakanı (İstanbul)
Metin Bostancıoğlu Millî Eğitim
Bakanı (Sinop)
Ali Ilıksoy Bayındırlık ve
İskân Bakanı (Gaziantep)
Mustafa Güven Karahan Sağlık Bakanı (Balıkesir)
Mahmut Erdir Tarım ve
Köyişleri Bakanı (Eskişehir)
Prof.Dr. Nami Çağan Çalışma ve
Sosyal Güvenlik Bakanı (İstanbul)
Metin Şahin Sanayi ve
Ticaret Bakanı (Antalya)
Prof.Dr. Ziya Aktaş Enerji ve Tabiî
Kaynaklar Bakanı (İstanbul)
İstemihan Talay Kültür Bakanı (İçel)
Ahmet Tan Turizm Bakanı (İstanbul)
Arif Sezer Orman Bakanı (Adana)
Fevzi Aytekin  Çevre Bakanı (Tekirdağ)
SABRİ ERGÜL (İzmir) –
Sayın Başkan, ben söz istiyorum.
BAŞKAN – Efendim, söz
taleplerini henüz almıyoruz.
Sayın milletvekilleri, bir
Cumhurbaşkanlığı tezkeremiz daha var, Anayasanın 114 üncü maddesine müsteniden
ataması yapılan üç sayın bakanla ilgili; onu da arz edip, birlikte
bilgilerinize sunacağım.
5.
–Adalet, İçişleri ve Ulaştırma Bakanlıklarına yapılan atamalara ilişkin
Cumhurbaşkanlığı tezkeresi (3/1864)
 11 Ocak 1999
Türkiye Büyük Millet
Meclisi Başkanlığına
İlgi: Başbakanlığın, 11
Ocak 1999 tarihli ve B.02.0.PPG.0.12-300-02/00605 sayılı yazısı.
Türkiye Büyük Millet
Meclisinin 20 nci seçim dönemi bitmeden seçimlerin yenilenmesine dair 30.7.1998
tarihli kararı çerçevesinde;
Adalet Bakanlığına, Prof.Dr.
Selçuk Öztek,
İçişleri Bakanlığına,
Cahit Bayar,
Ulaştırma Bakanlığına, H.
Basri Aktan’ın,
Türkiye Cumhuriyeti
Anayasasının 114 üncü maddesi gereğince, Başbakan tarafından atanmış
olduklarını bilgilerinize sunarım.
 Süleyman
Demirel
 Cumhurbaşkanı
BAŞKAN – Sayın
milletvekilleri... (DSP, ANAP, CHP, FP ve DYP sıralarından ayağa kalkmalar ve
“söz istiyoruz Sayın Başkan” sesleri)
SABRİ ERGÜL (İzmir) –
Sayın Başkan, verdim...
BAŞKAN – Efendim, müsaade
buyurun...
SABRİ ERGÜL (İzmir) – Sayın
Başkan, cümlesini bitirdi, verdim. Haksızlık etmeyin efendim.
BAŞKAN – Haksızlık etmiyorum. Rica
ediyorum...
SABRİ ERGÜL (İzmir) – Bekliyordum
burada; bitirdi, verdim. Lütfen efendim... 
BAŞKAN – Müsaade buyurun... Oturun
yerinize... Beni bir dinleyin lütfen.
KAMER GENÇ (Tunceli) – Sayın
Başkan, bakın, biz, buradan söz istiyoruz; oradaki sıraya göre sıralıyor
otomatik cihaz. Otomatik cihazla söz istedik; sıralama orada var efendim.
BAŞKAN – Nerede sıralama var
efendim?
KAMER GENÇ (Tunceli) – Söz isteme
tablosuna bakar mısınız; yok mu orada?
BAŞKAN – Nerede efendim? Öyle bir
şey yok.
Ayağa kalkanlar ile dilekçe
gönderenler, pusula gönderenler arasında kura çekmekten başka çaremiz yok.
HALİT DUMANKAYA (İstanbul) – Sayın
Başkan, olur mu...
BAŞKAN – Ne olur efendim?! 
HALİT DUMANKAYA (İstanbul) – Olmaz
efendim.
BAŞKAN – Başka talebi olan varsa
göndersin; kura çekeceğim. Cihaz çalışmıyor efendim.
Sayın milletvekilleri, söz
talebinde bulunan arkadaşlarımız 5 dakika içerisinde taleplerini kürsüye
iletsinler, aralarında kura çekeceğim. 
Söz talebinde bulunanların kaydını
yaptıracağım; söz talebinde bulunanlar arasında değişme, söz sırasını verme
imkânı her zaman var.
Sayın milletvekilleri, gelen
isimleri birer numarayla tespit edeceğiz; sonra, bu numaralar arasından kurayla
iki ayrı numara çekeceğiz; böylece de, söz hakkı olacak arkadaşlarıımızı tespit
imkânı doğacak.
Efendim, söz talebi süresi
tamamlanmıştır. 
Sayın milletvekilleri, söz
taleplerinin tasnifini yapıyor arkadaşlarımız; aralarından kura çekeceğiz ve
ilan edeceğiz. Başka türlü yöntemle arkadaşlarımı kırmadan, üzmeden tespit
etmek mümkün değil maalesef; bir anda ayağa kalkan arkadaşlarımızın hangisi
önce kalktı, hangisi sonra kalktı; bunu tespit de mümkün değil. 
Efendim, tezkereler Yüce Heyetin
bilgisine arz olundu. 
Sayın Başbakana ve mesai
arkadaşları olan sayın hükümet üyelerine hayırlı hizmetlerde başarılar
diliyoruz. Ülkemizin içerisinde bulunduğu ekonomik, sosyal ve belki biraz da
psikolojik sıkıntılardan Hükümetimizin gayretiyle süratle ve kazasız belasız
çıkarız diye umuyor ve bu temennilerle Hükümeti tebrik ediyorum.
Sayın milletvekilleri, Başbakan
Sayın Ecevit, Hükümet Programını 12 Ocak 1999 Salı günü -yani bugün- Genel
Kurula sunacağını yazılı olarak Başkanlığımıza bildirmiştir. Hükümet
Programının okunması, görüşülmesi ve güven oylamasıyla ilgili Danışma Kurulu önerileri
sunuşların sonunda oylarınıza arz edilecektir.
Anayasanın 114 üncü maddesine göre
atanmış olan ve milletvekili olmayan Adalet, İçişleri ve Ulaştırma Bakanlarının
Anayasanın 112 nci maddesine göre andiçmeleri gerekmektedir. Bana ulaşan
bilgiye göre sayın bakanlar hazırlar; kendilerini, andiçmek üzere sırasıyla
kürsüye davet edeceğim.
C)ÇEŞİTLİ
İŞLER
1.
–Adalet Bakanlığına atanan Selçuk Öztek’in and içmesi
BAŞKAN – Adalet Bakanı Sayın
Selçuk Öztek; buyurunuz. ( alkışlar)
ADALET BAKANI SELÇUK ÖZTEK –
“Devletin varlığı ve bağımsızlığını, vatanın ve milletin bölünmez bütünlüğünü,
milletin kayıtsız ve şartsız egemenliğini koruyacağıma; hukukun üstünlüğüne,
demokratik ve laik cumhuriyete ve Atatürk ilke ve inkılaplarına bağlı
kalacağıma; toplumun huzur ve refahı, millî dayanışma ve adalet anlayışı içinde
herkesin insan haklarından ve temel hürriyetlerden yararlanması ülküsünden ve
Anayasaya sadakattan ayrılmayacağıma; büyük Türk Milleti önünde namusum ve
şerefim üzerine andiçerim.” (Alkışlar)
BAŞKAN – Sayın Bakan, teşekkür
ediyorum. 
2.
–İçişleri Bakanlığına atanan Cahit Bayar’ın and içmesi
BAŞKAN – İçişleri Bakanı Sayın
Cahit Bayar; buyurun. (Alkışlar)
İÇİŞLERİ BAKANI CAHİT BAYAR –
“Devletin varlığı ve bağımsızlığını, vatanın ve milletin bölünmez bütünlüğünü,
milletin kayıtsız ve şartsız egemenliğini koruyacağıma; hukukun üstünlüğüne,
demokratik ve laik cumhuriyete ve Atatürk ilke ve inkılaplarına bağlı
kalacağıma; toplumun huzur ve refahı, millî dayanışma ve adalet anlayışı içinde
herkesin insan haklarından ve temel hürriyetlerden yararlanması ülküsünden ve
Anayasaya sadakattan ayrılmayacağıma; büyük Türk Milleti önünde namusum ve
şerefim üzerine andiçerim.” (Alkışlar)
BAŞKAN – Sayın Bakan, teşekkür
ediyorum. 
3.
–Ulaştırma Bakanlığına atanan Hasan Basri Aktan’ın and içmesi
BAŞKAN – Ulaştırma Bakanı Sayın
Hasan Basri Aktan; buyurun. (Alkışlar)
ULAŞTIRMA BAKANI HASAN BASRİ AKTAN
– “Devletin varlığı ve bağımsızlığını, vatanın ve milletin bölünmez
bütünlüğünü, milletin kayıtsız ve şartsız egemenliğini koruyacağıma; hukukun
üstünlüğüne, demokratik ve laik cumhuriyete ve Atatürk ilke ve inkılaplarına
bağlı kalacağıma; toplumun huzur ve refahı, millî dayanışma ve adalet anlayışı
içinde herkesin insan haklarından ve temel hürriyetlerden yararlanması
ülküsünden ve Anayasaya sadakattan ayrılmayacağıma; büyük Türk Milleti önünde
namusum ve şerefim üzerine andiçerim.” (Alkışlar)
BAŞKAN – Sayın Bakan, teşekkür
ediyorum. 
Sayın milletvekilleri,
Başbakanlık örtülü ödeneğini 1050 sayılı Muhasebei Umumiye Kanununa aykırı bir
şekilde harcamak suretiyle Hazineyi zarara uğrattıkları iddiasıyla eski
Başbakan Tansu Çiller ve Maliye eski Bakanı Sayın İsmet Attila haklarında
kurulan (9/27) esas numaralı Meclis Soruşturması Komisyonunun bir tezkeresi
vardır; okutuyorum:
B)TEZKERELER VE ÖNERGELER (Devam)
6. –(9/27) esas numaralı Meclis Soruşturması
Komisyonu Geçici Başkanlığının; Komisyonun, başkan, başkanvekili, sözcü ve
kâtip üye seçimini yaptığına ilişkin tezkeresi (3/1865)  29.12.1998
Türkiye Büyük Millet
Meclisi Başkanlığına
Komisyonumuz, başkan,
başkanvekili, sözcü ve kâtip seçimi için 29.12.1998 Salı günü saat 14.30’da
toplanmış, kullanılan (12) adet oy pusulasının tasnifi sonucu, aşağıda adı,
soyadı ve seçim çevresi belirtilen üyeler, karşılarında gösterilen oyları
alarak başkan, başkanvekili, sözcü ve kâtip seçilmişlerdir.
Bilgilerinize sunulur.
Saygılarımla.
 Rıza Ulucak  Ankara  Komisyon Geçici Başkanı
Başkan : Erkan Mumcu (11)
Başkanvekili : Erdoğan Toprak (11)
Sözcü : M. Kemal
Aykurt (11)
Kâtip : Fikret
Karabekmez (11)
BAŞKAN – Bilgilerinize
sunulmuştur. 
Komisyondan istifa
tezkeresi vardır; okutuyorum:
7.
–Kahramanmaraş Milletvekili Ali Doğan’ın, (9/27) esas numaralı Meclis
Soruşturması Komisyonu üyeliğinden çekildiğine ilişkin önergesi (4/402)
Türkiye Büyük Millet
Meclisi Başkanlığına
İşlerimin yoğunluğu
nedeniyle (9/27) esas numaralı Meclis Soruşturması Komisyonu üyeliğinden istifa
ediyorum.
Gereğini bilgilerinize arz
ederim.
Saygılarımla.
 Ali
Doğan
 Kahramanmaraş
BAŞKAN – Bilgilerinize
sunulmuştur.
Başbakanlığın bir
tezkeresi vardır; okutuyorum:
8. –Adam öldürmek suçundan sanık Süleyman Güney ile
ilgili olarak Nevşehir Ağır Ceza Mahkemesinin 28.5.1997 gün, 1997/39 esas,
1997/47 karar sayılı dava dosyasının, Adalet Bakanlığına iade edilmek üzere
Başbakanlığa geri gönderilmesine ilişkin Başbakanlık tezkeresi (3/1866) 7 Ocak 1999
Türkiye Büyük Millet
Meclisi Başkanlığına
İlgi: a) 17.4.1998 gün ve
B:02.0.PPG.0.12.315-06468 sayılı yazımız.
b) Adalet Bakanlığının
5.1.1999 tarih ve B.03.0.CİG.0.00.00.0-1.93.67.1998/101 sayılı yazısı.
Adam öldürmek suçundan sanık
Süleyman Güney hakkındaki dava dosyası gereği yapılmak üzere ilgi (a) yazımız
ekinde sunulmuştu. 
Adı geçen sanıkla ilgili olarak
Nevşehir Ağır Ceza Mahkemesinin 28.5.1997 gün, 1997/39 esas, 1997/47 karar
sayılı dava dosyasının, Adalet Bakanlığına iade edilmek üzere Başbakanlığa
gönderilmesi hususunu arz ederim.
 A.
Mesut Yılmaz
 Başbakan
BAŞKAN – Bilgilerinize
sunulmuştur.
Adalet Komisyonunda
bulunan dosya, Başbakanlığa geri verilmiştir.
Sayın milletvekilleri,
Türkiye Büyük Millet Meclisi Başkanlığının tezkereleri vardır; okutup
oylarınıza sunacağım:
9.
–Atina’da düzenlenecek Güneydoğu Avrupa Ülkeleri Genç Politikacılar
Toplantısına vaki davete icabet edecek olan parlamento heyetine ilişkin
başkanlık tezkeresi (3/1868)
 30 Aralık 1998
Türkiye Büyük Millet
Meclisi Başkanlığına
Güneydoğu Avrupa
ülkelerinin genç politikacıları arasında diyalog geliştirmeyi amaçlayan
“Güneydoğu Avrupa Ülkeleri Genç Politikacılar Toplantısı” 14-17 Ocak 1999
tarihleri arasında Atina’da düzenlenecektir. Bahse konu toplantıya Türkiye
Büyük Millet Meclisinden bir Parlamento Heyeti davet edilmektedir.
Söz konusu davete icabet
edilmesi hususu, Türkiye Büyük Millet Meclisinin Dış İlişkilerinin Düzenlenmesi
Hakkındaki 3620 sayılı Kanunun 9 uncu maddesi uyarınca Genel Kurulun
tasviplerine sunulur.   Hikmet Çetin  Türkiye Büyük Millet Meclisi  Başkanı
BAŞKAN – Tezkereyi
oylarınıza sunuyorum: Kabul edenler... Kabul etmeyenler... Kabul edilmiştir.
Bir başka tezkere daha
vardır; okutuyorum:
10.
–Kazakistan’da yapılacak genel seçimlere gözlemci statüsüyle katılacak
parlamento heyetine ilişkin başkanlık tezkeresi (3/1867)
 5 Ocak 1999
Türkiye Büyük Millet
Meclisi Genel Kuruluna
Kazakistan tarafının vaki
davetine binaen, Türkiye Büyük Millet Meclisi Başkanlık Makamınca da uygun
bulunduğu veçhile, 10 Ocak 1999 tarihinde yapılacak olan genel seçimleri
izlemek üzere, Türkiye Büyük Millet Meclisini temsilen 5 kişilik bir Parlamento
Heyetinin gözlemci sıfatıyla Kazakistan’a gitmesi hususu, Türkiye Büyük Millet
Meclisinin Dış İlişkilerinin Düzenlenmesi Hakkındaki 3620 sayılı Kanunun 6 ncı
maddesi uyarınca Genel Kurulun tasviplerine sunulur.
 Hikmet Çetin  Türkiye Büyük Millet Meclisi  Başkanı
BAŞKAN – Tezkereyi
oylarınıza sunuyorum: Kabul edenler... Kabul etmeyenler... Kabul edilmiştir.
Bir üçüncü tezkere vardır;
okutuyorum:
11.
–TBMMBaşkanı Hikmet Çetin’in,İran Meclis Başkanının davetine beraberinde
bir heyetle icabetine ilişkin başkanlık tezkeresi (3/1869)
 6 Ocak 1999
Türkiye Büyük Millet
Meclisi Genel Kuruluna
Dışişleri Bakanlığının 1
Ekim 1998 tarih ve OAGY-II 3474-682 sayılı yazısında, İran Meclis Başkanı Natik
Nuri’nin Türkiye Büyük Millet Meclisi Başkanı Hikmet Çetin’i İran’a davet
ettiği bildirilmektedir.
Anılan ziyarete Sayın
Türkiye Büyük Millet Meclis Başkanının bir parlamento heyetiyle birlikte
katılması hususu, Türkiye Büyük Millet Meclisi Dış İlişkilerinin Düzenlenmesi
Hakkındaki 3620 sayılı Kanunun 6 ncı maddesi uyarınca Genel Kurulun
tasviplerine sunulur.
 Hikmet Çetin  Türkiye Büyük Millet Meclisi  Başkanı
BAŞKAN – İşbu tezkereyi de
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
Türkiye Büyük Millet Meclisi Başkanlığının bazı sayın milletvekillerinin izinli
sayılmalarına dair tezkeresi vardır; okutup, ayrı ayrı oylayacağım.
12.
–Bazı milletvekillerinin izinli sayılmasına ilişkin başkanlık tezkeresi
(3/1870)
Türkiye Büyük Millet
Meclisi Genel Kuruluna
Aşağıda adları yazılı
sayın milletvekillerinin hizalarında gösterilen süre ve nedenlerle izinli
sayılmaları Başkanlık Divanının 30.12.1998 tarihli toplantısında uygun
görülmüştür.
Genel Kurulun onayına sunulur.
 Hikmet Çetin  Türkiye Büyük Millet Meclisi  Başkanı
“Balıkesir Milletvekili
Tamer Kanber, hastalığı nedeniyle, 10.11.1998 tarihinden geçerli olmak üzere 20
gün”
BAŞKAN – Oylarınıza
sunuyorum: Kabul edenler... Kabul etmeyenler... Kabul edilmiştir.
“Bingöl Milletvekili Kâzım
Ataoğlu, hastalığı nedeniyle, 10.12.1998 tarihinden geçerli olmak üzere 14 gün”
BAŞKAN – Oylarınıza
sunuyorum: Kabul edenler... Kabul etmeyenler... Kabul edilmiştir.
“Diyarbakır Milletvekili
M.Selim Ensarioğlu, hastalığı nedeniyle, 3.11.1998 tarihinden geçerli olmak
üzere 55 gün”
BAŞKAN – Oylarınıza
sunuyorum: Kabul edenler... Kabul etmeyenler... Kabul edilmiştir.
“Erzurum Milletvekili
Abdulilah Fırat, hastalığı nedeniyle, 13.10.1998 tarihinden geçerli olmak üzere
37 gün”
BAŞKAN – Oylarınıza
sunuyorum: Kabul edenler... Kabul etmeyenler... Kabul edilmiştir.
“Nevşehir Milletvekili
Abdulkadir Baş, hastalığı nedeniyle, 27.10.1998 tarihinden geçerli olmak üzere
20 gün”
BAŞKAN – Oylarınıza
sunuyorum: Kabul edenler... Kabul etmeyenler... Kabul edilmiştir.
“Şanlıurfa Milletvekili
Seyyit Eyüpoğlu, hastalığı nedeniyle, 16.10.1998 tarihinden geçerli olmak üzere
15 gün”
BAŞKAN – Oylarınıza sunuyorum:
Kabul edenler... Kabul etmeyenler... Kabul edilmiştir.
“Yalova Milletvekili Cevdet Aydın,
hastalığı nedeniyle, 20.11.1998 tarihinden geçerli olmak üzere 19 gün”
BAŞKAN – Oylarınıza sunuyorum:
Kabul edenler... Kabul etmeyenler... Kabul edilmiştir.
Allah şifa versin arkadaşlarımıza
.
Sayın
milletvekilleri, Danışma Kurulunun önerileri vardır; okutup ayrı ayrı
oylarınıza sunacağım.
IV.
–ÖNERİLER
A)DANIŞMA
KURULU ÖNERİLERİ
1.
–Bakanlar Kurulu Programının okunması, görüşülmesi ve güvenoylamasının
gündemdeki yeri ve konuşma sürelerine; Bakanlar Kurulu Programının okunması,
görüşülmesi ve güvenoylaması yapıldığı günlerde başka konuların görüşülmemesine
15 Ocak 1999 Cuma ve 17 Ocak 1999 Pazar günleri genel kurulun çalışma saatleri
ile 13 Ocak 1999 Çarşamba ve 14 Ocak 1999 Perşembe günleri genel kurulun
çalışmamasına ilişkin Danışma Kurulu önerisi
Danışma Kurulu Önerisi
 No.153 Tarihi:11.1.1999
Danışma Kurulunca aşağıdaki
önerilerin Genel Kurulun onayına sunulması uygun görülmüştür.
 Hikmet Çetin  Türkiye Büyük Millet Meclisi  Başkanı
  
 FP Grubu Başkanvekili  ANAP Grubu Başkanvekili
 Lütfü Esengün  Metin Öney
 DYP Grubu Başkanvekili  DSP Grubu Temsilcisi  Mehmet
Gözlükaya  Fikret Uzunhasan
  CHP
Grubu Başkanvekili
  Nihat
Matkap 
Öneriler:
1- Bakanlar Kurulu programının
okunması, görüşülmesi ve güvenoylamasının, gündemin “Özel Gündemde Yer Alacak
İşler” kısmında yer alması önerilmiştir.
2- Bakanlar Kurulu programı
üzerindeki görüşmelerde, gruplar ve Hükümet adına yapılacak konuşmaların 40’ar
dakika, kişisel konuşmaların 10’ar dakika olması, programın okunduğu,
görüşüldüğü ve güvenoylamasının yapıldığı günlerde başka konuların görüşülmemesi;
Genel Kurulun, programın görüşüleceği 15.1.1999 Cuma günü saat 10.30’da,
güvenoylamasının yapılacağı 17.1.1999 Pazar günü saat 11.00’de toplanması;
13.1.1999 Çarşamba ve 14.1.1999 Perşembe günlerinde Genel Kurul çalışmalarının
yapılmaması ve 15.1.1999 Cuma günü 12.00-13.00 saatleri arasında çalışmalara
ara verilmesi önerilmiştir.
BAŞKAN – Önerilerle ilgili söz
talebi?.. Yok.
Önerileri tekrar okutup, ayrı ayrı
oylarınıza sunacağım. 
Öneriler: 
1 - Bakanlar Kurulu programının
okunması, görüşülmesi ve güvenoylamasının gündemin “Özel Gündemde Yer Alacak
İşler” kısmında yer alması önerilmiştir. 
BAŞKAN – Oylarınıza sunuyorum:
Kabul edenler... Kabul etmeyenler... Kabul edilmiştir. 
2 nci öneriyi okutuyorum: 
2 - Bakanlar Kurulu programı
üzerindeki görüşmelerde gruplar ve
hükümet adına yapılacak konuşmaların 40’ar dakika, kişisel konuşmaların 10’ar
dakika olması, programın okunduğu, görüşüldüğü ve güvenoylamasının yapıldığı
günlerde başka konuların görüşülmemesi; Genel Kurulun, programın görüşüleceği
15.1.1999 Cuma günü saat 10.30’da, güvenoylamasının yapılacağı 17.1.1999 Pazar
günü saat 11.00’de toplanması, 13.1.1999 Çarşamba ve 14.1.1999 Perşembe
günlerinde Genel Kurul çalışmalarının yapılmaması ve 15.1.1999 Cuma günü
12.00-13.00 saatleri arasında çalışmalara ara verilmesi önerilmiştir. 
BAŞKAN – Öneriyi oylarınıza
sunuyorum: Kabul edenler... Kabul etmeyenler... Öneri kabul edilmiştir. 
Sayın milletvekilleri, İzmit
Körfez girişi projesi ihalesinde devletin zarara uğratılmasına göz yummak
suretiyle görevini kötüye kullandığı iddiasıyla eski Başbakan Sayın Mesut
Yılmaz hakkında kurulan (9/33) esas numaralı Meclis Soruşturması Komisyonu bugüne
kadar görev bölümü yapamamıştır. Bu komisyona seçilmiş bulunan sayın üyelerin,
13 Ocak 1999 Çarşamba günü saat 11.00’de Ana Bina Genel Evrak karşısı 475 nolu
Meclis Araştırması ve Soruşturması Komisyonları Toplantı Salonunda toplanarak
başkan, başkanvekili, sözcü ve kâtip seçimini yapmalarını rica ediyorum. 
Sosyal Sigortalar ve Sosyal
Sigortalar Kurumu Genel Müdürlüğünce 1996 yılında özürlülerin memurluğa
atanması için açılan sınavda, mevzuata aykırı ve usulsüz işlemler yapılmasına
göz yumarak görevini ihmal ettiği ve kötüye kullandığı iddiasıyla Çalışma ve
Sosyal Güvenlik eski bakanı Sayın Mustafa Kul hakkında kurulan (9/34) esas
numaralı Meclis Soruşturması Komisyonu da bugüne kadar görev bölümü
yapamamıştır. 
Bu komisyona seçilmiş bulunan
sayın üyelerin, 13 Ocak 1999 Çarşamba günü saat 11.00’de Halkla İlişkiler
Binası B Blok Alt Zemin 6 ncı Banko karşısındaki Meclis Soruşturması
Komisyonları Toplantı Salonunda toplanarak başkan, başkanvekili, sözcü ve kâtip
seçimini yapmalarını rica ediyorum. 
Her iki komisyonun toplantı gün ve
saatleri ayrıca ilan tahtalarına da asılmıştır.
Sayın milletvekilleri, Başkanlığa
94 sayın milletvekili söz talebinde bulunmuştur. Şimdi, 94 talebin arasından 2
arkadaşımızın ismini belirleyeceğim:
Sayın Kahraman Emmioğlu.
Sayın Tuncay Karaytuğ.
Diğer söz talebinde bulunan
arkadaşlarımızın isimleri tutanaklara eklenecek, ileride konuşma esnasında
birbiriyle değişiklik yapabilsin diye.
MUSTAFA ÜNALDI (Konya) – Sayın
Başkan, o iki üye konuşmayacak olursa...
BAŞKAN – Efendim, söz talebinde
bulunmuş bir arkadaşımıza devreder hakkını.
VEYSEL CANDAN (Konya) – Yedekleri
de tespit edelim Sayın Başkan.
BAŞKAN – Efendim, gayet tabiî.
Onun için, ben isimleri yazdırıyorum ki, kim söz talebinde bulunmuş diye.
Sayın milletvekilleri, gündemin
“Özel Gündemde Yer Alacak İşler” kısmına geçiyoruz.
V.
–HÜKÜMET PROGRAMI
1.
–Başbakan Bülent Ecevit tarafından kurulan Bakanlar Kurulu Programının
okunması
BAŞKAN – Biraz önce kabul edilen
Danışma Kurulu önerisi uyarınca Bakanlar Kurulu Programının okunması bu kısmın
birinci sırasında yer almıştır.
Şimdi, Bakanlar Kurulu Programını
okumak üzere, Başbakan Sayın Bülent Ecevit’i kürsüye davet ediyorum; buyurun
efendim. (DSP, ANAP, DYP sıralarından alkışlar)
BAŞBAKAN BÜLENT ECEVİT (İstanbul)
– Sayın Başkan, sayın milletvekilleri; 56 ncı cumhuriyet hükümeti adına sizlere
saygılar sunarım.
Sayın Cumhurbaşkanının
görevlendirmesiyle kurulan Hükümetimizin yaklaşan seçimlerle sınırlı bir ömrü
olacağı başından bellidir.
Hükümetin ömrü kısa olacağı için,
Hükümet Programını da kısa tuttuk.
Ancak, Hükümetimizin kısa görev
süresini olabildiğince verimli değerlendirmeye kararlıyız.
Seçimlerin çok yaklaştığı bir
ortamda yüklü bir Meclis gündemi önermenin gerçekçi olmayacağını biliyoruz, o
nedenle, Yüce Meclisten beklentilerimizi de sınırlı tutmaya özen göstereceğiz.
Sayın Başkan, sayın
milletvekilleri; 55 inci cumhuriyet hükümetinin güvenoylaması ile düşürülmesi
üzerine ortaya çıkan hükümet sorunu, sağlam gelenekler oluşturan demokrasimizin
ürettiği bir çözümle aşılmıştır.
Anavatan Partisi ile Doğru Yol
Partisinin dışarıdan destek sözü verdikleri Demokratik Sol Parti azınlık
hükümeti kurulmuştur.
Doğru Yol ve Anavatan Partilerine,
bu destek kararları için teşekkür ederim.
Hükümetimizin Programını sunmaya
başlamadan önce, Sayın Mesut Yılmaz’ın ve Sayın Hüsamettin Cindoruk’un
şahıslarında, Anavatan Partisi ile Demokrat Türkiye Partisine de 55 inci
hükümetin uyumlu ve verimli çalışmalarına değerli katkıları için şükranlarımı
belirtmeyi görev biliyorum. 
Üç partili bir azınlık hükümeti
olmasına karşın, 55 inci hükümet, yaklaşık onsekiz aylık görev süresi içinde,
eğitim ve vergi reformlarını gerçekleştirmiştir; Güneydoğu ve Doğu Anadolu’ya
yatırımları teşvik programını hazırlamış ve uygulamaya koymuştur; çetelere
karşı kararlı bir mücadele açmıştır; müzminleşen enflasyonun hızını büyük
ölçüde kesmeyi başarmıştır; kapsamlı bir altyapı ve enerji yatırımları atılımı
başlatmıştır. 
Ayrıca, birçok başka reforma da
öncülük edecek tasarıları Büyük Millet Meclisine sunmuştur.
Sınırlı bir görev süresi olan 56
ncı hükümetin başta gelen görevi, Türkiye’yi, 18 Nisanda yapılacak milletvekili
genel seçimlerine ve yerel yönetim seçimlerine güvenlik ve huzur içinde
ulaştırmaktır.
Bu görevi yerine getirirken,
Hükümetimiz, seçim ekonomisine yol açmayacaktır; devlet olanaklarının
savurganca kullanılmasından da özenle kaçınacaktır.
Hükümetimiz, Türkiye
Cumhuriyetinin laik ve sosyal hukuk devleti niteliklerine ödünsüz bağlı
kalacaktır; anlatım ve inanç özgürlüklerine saygılı davranacaktır; insan
haklarıyla bağdaşmayan uygulamalara meydan verilmemesi için gereken özeni
gösterecektir.
Hükümetimiz, sağlıklı demokrasinin
gereği olan uzlaşma kültürünü geliştirmeye katkıda bulunmayı görev
bilmektedir.Bu anlayışı benimseyen Hükümetimiz, Türkiye Büyük Millet Meclisiyle
uyum içinde çalışmaya özen gösterecektir.
Kamu yönetimindeki
uygulamalarımızın temelini, insan gücünün ve parasal kaynakların etkin, verimli
ve tutumlu kullanılması oluşturacaktır.
Bu konudaki kararlılığımızın ilk
örneği, Bakanlar Kurulumuzun 38 yerine 25 üyelikle sınırlandırılmış olmasıdır.
Tüm kamu hizmetlerinde yansızlık,
sürat, verimlilik ve doğruluk ilkelerine bağlı kalınacaktır.
Yasa veya hizmet gereği olmadıkça,
kamu yönetiminde yeni atamalar yapılmayacaktır; partizanlığa asla fırsat
verilmeyecektir. Zorunlu olabilecek atamalarda da, şimdiye kadar özenle
gözettiğimiz gibi, liyakat kesin ölçüt olacaktır.
Değerli milletvekilleri,
Hükümetimiz, suç örgütlerine ve karapara aklamalarına yönelik olarak 55 inci
hükümet döneminde başlatılmış olan mücadeleyi kararlılıkla sürdürecektir.
Devletimizin kararlı ve tutarlı
tutumu sonucunda, bölücü terör örgütünün başı, hiçbir devletin kabul etmek
istemediği bir sığıntı durumuna gelmiştir.
Onbinlerce yurttaşımızın; çocuk,
kadın, yaşlı, genç, öğretmen, polis, asker demeden, yaşam haklarının ellerinden
alınmasının bir numaralı sorumlusu olan bu azılı caninin adalete hesabını
verebilmesi için her türlü yasal veya siyasal yola başvurulacaktır. 
Başı koparılan terör örgütü
şimdiden parçalanma sürecine girmiştir. 
Güneydoğu ve doğu bölgelerimizin
ekonomik ve sosyal kalkınmasını hızlandırmak için başlatmış olduğumuz tüm
programlar ve teşvikler 56 ncı hükümet döneminde de kararlılıkla
sürdürülecektir. Eğitim yatırımları, halkımızın da büyük katkılarıyla
hızlandırılacaktır. 
Güneydoğu ve doğu bölgelerimizdeki
öğretmen açığının kapatılması için 55 inci hükümet döneminde gösterilen çabalar
kararlılıkla sürdürülecektir. 
Değerli milletvekilleri, Türkiye,
bölgesinde ve dünyada barış ve istikrarın önde gelen bir güvencesidir;
bölgesinde ve İslam âleminde, demokrasinin, laikliğin, çağdaşlaşmanın ve
kadın-erkek eşitliğinin öncüsüdür. Hükümetimiz, dış ilişkilerinde, Türkiye
Cumhuriyetinin bu temel niteliklerini gereğince değerlendirecektir. 
Balkanlar, Kafkasya, Ortaasya,
Karadeniz, Akdeniz ve Ortadoğu, Avrasyalaşma sürecinde, ülkemizin güvenliği ve
gelişmesi açısından büyük önem kazanmıştır. Türkiye, bu süreçte merkezî bir
konum edinmiş, anahtar ülke durumuna gelmiştir. Bu bağlamdaki bölgesel
dayanışmaya ve işbirliğine öncülüğümüz ve katkılarımız 56 ncı hükümet döneminde
de sürecektir. 
2000’li yılların eşiğinde dünya
yeni dönüşümlere sahne olurken, özellikle Avrupa yeniden yapılanmaktadır. 
Türkiye de Avrupa’daki bütünleşme
sürecinde hakkı olan yeri, ulusal haklarından hiçbir ödün vermeksizin, er geç
alacaktır. 
Amerika Birleşik Devletleri ile
ilişkilerimizin, karşılıklı çıkar, dostluk ve ittifak bağlarımıza uygun olarak
güçlendirilmesine Hükümetimiz döneminde de önem verilecektir. 
Komşumuz Rusya Federasyonu ile de
ilişkilerimizin geliştirilmesine devam edilecektir. Rusya’nın son aylarda
sürüklendiği ekonomik krizden kurtulmasına elimizden gelen katkıyı yapmakla,
kendi çıkarımızı da gözetmiş olacağımıza inanıyoruz. 
Güney Kıbrıs Rum Yönetiminin Rus
füzeleri siparişini iptal etmek zorunda kalmış olması, Türkiye ile Kuzey Kıbrıs
Türk Cumhuriyeti arasındaki çokyönlü ilişkileri ve dayanışmayı derinleştirme
sürecinin başarılı bir sonucudur. Bu süreç Hükümetimiz döneminde de
hızlandırılacaktır. 
Kıbrıs’ta iki ayrı devlet varlığı,
yadsınmaz bir gerçektir. Bu gerçek er geç kabul edilecektir. Kuzey Kıbrıs Türk
Cumhuriyeti Cumhurbaşkanı Sayın Rauf Denktaş’ın vurguladığı “konfederasyon”
önerisi bu bakımdan çok yerindedir ve Hükümetimizce de desteklenmektedir. 
Yunanistan’la aramızdaki Ege
sorununun diyalog yoluyla çözümü için Türkiye’nin iyiniyetli ve yapıcı
girişimleri Hükümetimiz döneminde de sürdürülecektir. 
Türk Cumhuriyetleri ve değişik
ülkelerdeki Türk ve akraba topluluklarıyla ilişkilerimiz her alanda
yoğunlaştırılacaktır. 
Bu bağlamda, Bosna-Hersek’le
ilişkilerimize özel bir önem verilecektir. 
Kosova’da zulmün durmasına ve
hakça bir barış sağlanmasına, Hükümetimiz, gereken her katkıyı yapacaktır. 
Ermenistan’ın, işgal ettiği
Azerbaycan topraklarından koşulsuz çekilmesi ve Azerbaycan ile Ermenistan
arasındaki sorunların barışçı yoldan çözülmesi için gerekli girişimler
Hükümetimiz döneminde de sürdürülecektir. 
Hükümetimiz, Avrasya enerji
koridorunun gerçekleştirilmesi ve Bakü-Ceyhan boru hattı projesinin
kesinleşmesi için sürdürülen çabaların takipçisi olacaktır. 
Arap ve İslam ülkeleriyle
ilişkilerimizi geliştirmeye Hükümetimiz döneminde de önem verilecektir. 
Ortadoğu barış sürecine
Türkiye’nin katkısı etkinlikle sürdürülecektir. 
Irak’ın toprak bütünlüğü ve ulusal
birliği Türkiye için yaşamsal önem taşımaktadır. Hükümetimiz, Irak yönetiminin
bunu kolaylaştırıcı bir tutum izlemesini, Amerika Birleşik Devletlerinin de
barışçı yaptırımlara ağırlık vermesini gerekli görmektedir. 
Değerli milletvekilleri, sekiz
yıllık kesintisiz ve zorunlu ilköğretim uygulamaları alanında birbuçuk yılda
büyük mesafe alınmıştır. 
Bu süre içinde, yalnız
ilköğretimde değil, eğitimle ilgili birikmiş birçok sorunun çözümü yolunda da
çok önemli gelişmeler sağlanmıştır. 
Hükümetimiz bu gelişmeleri kesin
kararlılıkla sürdürecektir.
Okul yapımı yatırımları, o arada,
özellikle, başlamış bulunan yatılı ilköğretim bölge okulları ile pansiyonlu
ilköğretim okullarının tamamlanması çalışmaları hızlandırılacaktır. 
Özürlü yurttaşlarımızın ve
yetişkinlerin eğitimine büyük önem verilecektir.
Sağlık hizmetlerinin yurdumuzda
dengeli dağılımına, verimliliğini artırmaya ve bu hizmetlerden dargelirli
yurttaşlarımızın adaletli biçimde yararlanabilmelerine gereken özen
gösterilecektir.
Trafik canavarına karşı alınan
önlemleri daha etkili ve caydırıcı kılabilmek için gerekli düzenlemeler
yapılacaktır.
Kimsesiz çocuklar ile kadınların
ve bakıma muhtaç özürlüler ile yaşlıların sağlıklı ve güvenli bir yaşama
kavuşmaları için devletin tüm olanakları seferber edilecektir. Özürlülerle
ilgili yasal düzenlemeler hızla uygulamaya geçirilecektir.
Sokaklarda yaşayan çocukların
topluma ve ailelerine kazandırılmalarıyla ilgilenen kuruluşlar ve hizmetler
yaygınlaştırılacaktır.
Dargelirli aile çocuklarının
eğitim giderlerine devlet katkısını artırma yolundaki uygulamalar da
yaygınlaştırılacaktır.
Kayıtdışı işçiliğe karşı, haksız
işçi çıkarmalarına karşı ve işçileri sendikasızlaştırma baskılarına karşı
etkili önlemler alınacaktır. Bu bağlamda, iş güvencesiyle ilgili bir tasarı
Türkiye Büyük Millet Meclisine sunulacak durumdadır.
Kamu görevlilerinin sendikal
haklarıyla ilgili yasa tasarısının da bir an önce Türkiye Büyük Millet
Meclisinde kabulü yararlı olacaktır. 
Çalışan çocukların sağlıklarının
ve haklarının korunmasına ve eğitimlerinin sürdürülmesine özen gösterilecektir.
Doğa dengesi ve çevre sağlığı
konusunda çok duyarlı davranılacaktır.
Doğal afetlerle ilgili kurtarma
çalışmalarına, ilgili devlet kuruluşlarının yanı sıra, özel kuruluşların
katkıları da desteklenecek ve özendirilecektir. 
Toplumun ve ailelerin bütünlüğünü
tehdit eden uyuşturucu kullanımı, şiddet, müstehcenlik ve benzeri sorunlarla
mücadele ödünsüz sürdürülecektir. 
Değerli milletvekilleri,
Hükümetimizin ülkeyi en sağlıklı koşullarda seçime götürme yanında çok önemli
bir sorumluluğu daha vardır; o da, tutarlı, dengeli ve sağlıklı ekonomik ve
malî politikalar uygulayarak, ülke ekonomisinde olumsuzlukları önlemektir. 
Dünyada, ülkemizin çok dikkatli
bir şekilde izlemesi gereken ekonomik gelişmeler olmaktadır. 
Bilindiği gibi, dünya ekonomisi,
1998 yılı boyunca, 1997 Temmuz ayında Uzakdoğu’da başlamış olan ve komşumuz
Rusya’da derinleşen bir bunalımın etkisi altında kalmıştır. 
Bu durum, özellikle gelişmekte
olan ülkelerin malî piyasalarına yönelik güvenin zayıflamasına, bu piyasalardan
kaynak kaçışına ve onun ötesinde, bu ülkelerin dış borçlanma maliyetlerinin
yükselmesine yol açmıştır. 
Bu gelişmelerin etkisiyle, 1997
yılında yüzde 4,2 olan dünya üretimindeki artış, 1998’de yüzde 2,2’ye
gerilemiştir. Dünya ticaret hacmindeki büyüme hızının da, aynı dönemde yüzde
9,9’dan yüzde 3,3’e düşmesine yol açacak gelişmeler yer almıştır. 
Hükümetimiz, özellikle dünyadaki
ekonomik bunalımın etkilerinden ülkemiz ekonomisinin en az düzeyde etkilenmesi
konusunda gereken her çabayı gösterecek ve yabancı ülkelerdeki talep
yetersizliği nedeniyle ortaya çıkan üretim sorunlarının aşılmasına çalışacaktır.

Dünyanın ve Türkiye’nin ekonomik
konjonktüründe beklentiler çok önem kazanmıştır. Hükümetimiz, beklentileri
etkileyecek genel bir karamsarlık havasının yaratılmaması ve spekülatif
davranışlara yol açılmaması için gereken her çabayı gösterecektir. 
Yıl başından beri, uluslararası
yabancı sermayenin, yavaş da olsa, gelişmekte olan piyasalara yeniden dönmeye
başladığı gözlemlenmektedir. 
Diğer gelişmekte olan ülkelerle
kıyaslandığında, Türk ekonomisi, küresel kriz karşısında oldukça güçlü ve
dayanıklı bir konumda kalmıştır. 
Ancak, ülkemizin çok ivedi olarak
alması gereken bazı önlemler vardır. 55 inci hükümet, düşürüldükten sonra bile,
bu yönde yararlı adımlar atmıştır. Şimdi alınması gereken önlemlerin başında
ise, 1999 bütçesinin bir an önce yürürlüğe girmesi gelmektedir. İçeride ve
dışarıda güven ortamının sağlanması ve belirsizliklerin giderilmesi açısından
bunun büyük önemi vardır. 
Hükümetimiz, 1999 yılı bütçesiyle
uyumlu bir ekonomik program oluşturacaktır. Bunu iç ve dış kamuoyuna
açıklayacak ve programın tam bir malî disiplin içinde uygulanmasını
sağlayacaktır. 
İkinci zorunlu önlem ise, yasal
boşlukları ortadan kaldıracak ve finans sektörünün gözetim ve denetim
mekanizmalarının etkin şekilde işlemesini sağlayacak olan Bankalar Yasası
Tasarısının bir an önce Mecliste görüşülüp yürürlüğe girmesidir. 
Üçüncü önlem de, kamu kesimi
borçlanma gereğinin önemli bir unsuru haline gelen sosyal güvenlik kurumları
açıklarının azaltılması için sosyal güvenlikle ilgili yasaların çıkarılmasıdır.

1999 yılının ilk aylarındaki borç
servisinin büyüklüğü ve finansman maliyetlerinin yüksekliği dikkate alınırsa
görülür ki, bu üç düzenleme, yeterli dışkaynak sağlanması bakımından son
derecede önemlidir. 
Bunlar, kim hükümette olursa
olsun, ulusal ekonomimizin sağlıklı zeminde ve istikrar içinde yürüyebilmesi
için zorunlu düzenlemelerdir. Bu düzenlemeler 18 Nisan 1999 seçimlerini izleyen
dönemde kurulacak Hükümetlin de, ekonomide belirsizlik ortamı yaşanmaksızın
icraatına başlayabilmesi bakımından büyük önem taşımaktadır. 
Bu arada, enflasyonla mücadele
kararlılıkla sürdürülecek ve başlamış bulunan altyapı ve enerji yatırımlarının
aksamadan sürdürülmesine özen gösterilecektir.
Sayın Başkan, sayın
milletvekilleri; insan ilişkilerinde olduğu gibi, siyasal ilişkilerde de en
önemli etken güven duygusudur. 
Seçim ortamında Hükümetimize
koşulsuz destek vermekle, iki parti (Anavatan ve Doğruyol Partileri) bize olan
güvenlerini göstermişlerdir. Bu güvene liyakatin tüm gereklerini yerine
getirmeyi borç bileceğiz. 
Bütün partilerin ve ulusumuzun
güvenlerini hak etmek için de gereken özeni göstereceğiz. 
Karşılaşabileceğimiz her soruna,
eşsiz önder Atatürk’ün bilime en yüksek değeri veren aydınlık yolunda çözüm
arayacağız. 
Ulusal birliğimizi de, Atatürk’ün
her türlü ayırımcılığı reddeden bütünleştirici ve barışçı milliyetçilik
anlayışından aldığımız güçle pekiştireceğiz. 
Hükümetimiz adına, Yüce Meclisin
siz değerli üyelerine saygılar sunarım. (DSP ve Hükümet sıralarından ayakta
alkışlar; ANAP ve DYP sıralarından alkışlar)
BAŞKAN – Sayın Başbakan, teşekkür
ediyorum efendim. 
Sayın milletvekilleri, Bakanlar
Kurulunun programı, Sayın Başbakan tarafından Genel Kurula sunulmuştur. 
Anayasanın 110 ve İçtüzüğün 124
üncü maddeleri, Bakanlar Kurulu programı üzerindeki görüşmelerin, programın
okunmasından iki tam gün geçtikten sonra yapılmasını öngörmektedir.Buna
göre, program üzerindeki görüşmeler, 15 Ocak 1999 Cuma günü yapılacaktır. 
Sayın milletvekilleri, söz
talebinde bulunan 94 arkadaşımızın kimler olduğuna dair liste, kalemce
yazılacak, hazırlanacak, düzenlenecek; programın müzakere edildiği gün okunmak
suretiyle hem zabıtlara geçmiş olacak hem de kamuoyuna aktarılmış olacak;
çünkü, bazı arkadaşlarımızın, isimlerimiz bari okunsun diye bu yolda talebi
oldu.
Sayın milletvekilleri, alınan
karar gereğince, Başbakan Sayın Bülent Ecevit tarafından kurulan Bakanlar
Kurulunun programını görüşmek için 15 Ocak 1999 Cuma günü saat 10.30’da
toplanmak üzere, birleşimi kapatıyorum. 
Kapanma Saati: 16.25 
VI. –SORULAR VE CEVAPLAR
A)YAZILI
SORULAR VE CEVAPLARI
1.
–Ağrı Milletvekili M. Sıddık Altay’ın, Ağrı-Doğubeyazıt-Yağmurdüşen
Köyünde 1984 yılında su baskını afetinde evsiz kalan vatandaşlara yardım
yapılıp yapılmayacağına ilişkin sorusu ve Bayındırlık ve İskân Bakanı Yaşar
Topçu’nun yazılı cevabı (7/6597)
Türkiye Büyük Millet Meclisi
Başkanlığına
Aşağıdaki sorularımın Sayın
Bayındırlık ve İskân Bakanı tarafından yazılı olarak cevaplandırılmasını arz
ederim.
Saygılarımla.
 M.
Sıddık Altay  
 Ağrı
Sorular :
Ağrı İlimizin Doğubeyazıt
İlçesine bağlı Yağmurdüşen Köyünde 1984 yılında meydana gelen su baskını
afetinde zarar gören konutlardan 14’ü kanun kapsamında görülerek bakanlığınıza
bağlı Afet İşleri Genel Müdürlüğü tarafından yeniden yaptırılmasına karar
verilmiş, yeni iskân yeri olarak da “Arabayolu Mevkii” seçilmişti.
Aradan geçen yaklaşık 15
yıllık süreye rağmen sözkonusu konutlar hâlâ yapılmamıştır.
1.Bu konutlar
yapılacak mıdır?
2.Yapılacaksa ne
zaman yapılacaktır?
3.Bir doğal afetten
zarar gören vatandaşların 15 yıl evsiz barksız ve konutsuz bırakılması hakka,
adalete ve yasalara uygun mudur?
4.Bu konutların
yapımının 15 yıl gecikmesinin sebebi nedir?
5.Bir doğal afetten
dolayı evsiz barksız kalan vatandaşlarımızın, daha sonra bu zararlarının devlet
tarafından telafi edileceği açıklanmasına rağmen 15 yıl bu işlemi hangi gerekçe
ile olursa olsun geciktiren kamu görevlileri hakkında cezaî işlem yapılması düşünülmekte
midir?
 T.C.    
 Bayındırlık ve İskân Bakanlığı    
 Araştırma, Planlama ve Koordinasyon    
 Kurulu Başkanlığı 8.1.1999   
 Sayı :B.09.0.APK.0.22.00.00.17/29
 Konu : Yazılı soru önergesi
Türkiye Büyük Millet Meclisi Başkanlığına
İlgi :9.12.1998 tarih ve
A.01.0.GNS.0.10.00.02-7/6597-16386/37602 sayılı yazınız.
Ağrı Milletvekili M. Sıddık
Altay’ın (7/6597-16386) Esas No.’lu Yazılı Önergesi incelenmiş olup, cevabımız
ekte sunulmuştur.
Bilginize arz ederim.
 Yaşar
Topçu   
 Bayındırlık
ve İskân Bakanı
Ağrı Milletvekili M. Sıddık
Altay’ın yazılı soru önergesinin cevabı
(7/6597-16386)
Sorular :
Ağrı İlimizin Doğubeyazıt İlçesine
bağlı Yağmurdüşen Köyünde 1984 yılında meydana gelen su baskını afetinde zarar
gören konutlardan 14’ü kanun kapsamında görülerek bakanlığınıza bağlı Afet
İşleri Genel Müdürlüğü tarafından yeniden yaptırılmasına karar verilmiş, yeni
iskân yeri olarak da “Arabayolu Mevkii” seçilmişti.
Aradan geçen yaklaşık 15 yıllık
süreye rağmen sözkonusu konutlar hâlâ yapılmamıştır.
1.Bu konutlar yapılacak
mıdır?
2.Yapılacaksa ne zaman
yapılacaktır?
3.Bir doğal afetten zarar
gören vatandaşların 15 yıl evsiz barksız ve konutsuz bırakılması hakka, adalete
ve yasalara uygun mudur?
4.Bu konutların yapımının 15
yıl gecikmesinin sebebi nedir?
5.Bir doğal afetten dolayı
evsiz barksız kalan vatandaşlarımızın, daha sonra bu zararların devlet
tarafından telafi edileceği açıklanmasına rağmen 15 yıl bu işlemi hangi gerekçe
ile olursa olsun geciktiren kamu görevlileri hakkında cezaî işlem yapılması
düşünülmekte midir?
Cevaplar :
Ağrı İli Doğubeyazıt İlçesi
Yağmurdüşen Köyünde meydana gelen su baskını afetinden zarar gören 14 aile
bakanlığımızca hak sahibi olarak kabul edilmiş ve gerekli borçlanmaları da
gerçekleştirilmiştir.
Konuya ilişkin etüt proje
çalışmalarının da bitirilmiş olmasına rağmen, ödenek yetersizliği nedeniyle
bugüne kadar gerçekleştirilmesi mümkün olamayan yatırımın, diğer haksahibi 22
500 aile ile birlikte bütçe imkânları nispetinde ileriki yıllar yatırım programına
alınabilecektir.
2.
–Erzurum Milletvekili Aslan Polat’ın, Erzurum Sigorta Teftiş Kurulu Grup
Başkanlığının Trabzon’a nakledilmesinin nedenine ilişkin sorusu ve Çalışma ve
Sosyal Güvenlik Bakanı Nami Çağan’ın yazılı cevabı (7/6621)
 Türkiye Büyük Millet Meclisi Başkanlığına  9.12.1998
Aşağıdaki sorumun Çalışma ve
Sosyal Güvenlik Bakanı Sayın Prof. Dr. Nami Çağan tarafından yazılı olarak
cevaplandırılmasını arz ederim.
Saygılarımla.
 Aslan
Polat   
 Erzurum
3.9.1998 günü toplanan SSK Yönetim
Kurulunca Türkiye genelinde 15 olan Sigorta Teftiş Kurulu Grup Başkanlıklarının
8’e indirilmesi yönünde karar alınmış, dolayısıyla Kars, Iğdır, Ardahan, Ağrı,
Van, Muş, Bingöl, Erzincan ve Erzurum vilayetlerine hizmet veren Erzurum
Sigorta Teftiş Kurulu Grup Başkanlığının Trabzon’a nakline karar verilmiştir.
Bu konuyu 12.11.1998 günü
görüşülen Plan ve Bütçe Komisyonunda dile getirerek zabıtlardan aynen;
“Aslan Polat (Devamla)...
şimdi, tuttunuz yeni bir şey çıkardınız SSK’da SSK Grup Müfettişliğini
Trabzon’a kaydırıyorsunuz Erzurum’dan...
Çalışma ve Sosyal Güvenlik
Bakanı Nami Çağan (İstanbul) - Hayır.
Aslan Polat (Devamla)
İnşallah, o çok iyi bir şey, söyleyin de, gazetelere gidelim. Erzurum’da bir
haftadan beri, gerek ticaret odası, gerek çalışanlar açısından...”
şeklinde Sayın Bakan
tarafından cevaplandırılmasına rağmen, bizzat SSK Genel Müdürü ile 7.12.1998
günü yaptığımız özel görüşmede SSK Grup Müfettişliğinin Trabzon’a nakline
prensip olarak karar alındığını fakat uygulamanın yıllar alacağını bize beyan etmişlerdir.
Şimdi Sayın Bakandan çok
açık bir şekilde cevaplandırılmasını istediğim sorum şudur;
–Erzurum ve çevre illere
hizmet veren ve göç ve işsizlik sebebiyle gitgide fakirleşen bu yöre halkına
hizmeti mahallinde vererek yardım elini uzatmak varken, onları daha uzak ve
Erzurum’a göre ulaşımı oldukça zor ve uç bir il olan Trabzon’a nakletmekten
Plan ve Bütçe Komisyonunda bizlere ve Plan ve Bütçe Komisyonu Başkanı huzurunda
verdiğiniz söz doğrultusunda, vazgeçip Grup Başkanlığını yine eskiden olduğu
gibi Erzurum’da tutacak mısınız?
 T.C.    
 Çalışma ve Sosyal Güvenlik Bakanlığı    
 Sosyal Güvenlik Kuruluşları    
 Genel Müdürlüğü 8.1.1999   
 Sayı :B.13.0.SGK.0.13.00.01/74/000458
 Konu : Yazılı soru önergesi
Türkiye Büyük Millet Meclisi
Başkanlığına
İlgi :15.12.1998 tarih ve
A.01.0.GNS.0.10.00.02-7/6621-16488/37846 sayılı yazınız.
Erzurum Milletvekili Aslan Polat
tarafından hazırlanan “Sosyal Sigortalar Kurumu Sigorta Teftiş Kurulu Erzurum
Grup Başkanlığının Erzurum’dan Trabzon’a nakledileceğine ilişkin” 7/6621 esas
no.’lu yazılı soru önergesi bakanlığımca incelenmiştir.
Sosyal Sigortalar Kurumu Genel
Müdürlüğü Sigorta Teftiş Kurulu Yönetmeliğinin 6 ncı maddesi uyarınca illerin
coğrafi yapısı, sigortalı ve işyeri yoğunluğu gibi kriterler gözönünde
bulundurularak, gerekli görülen illerde Yönetim Kurulu Kararı ile Sigorta
Teftiş Kuruluna bağlı grup başkanlıkları oluşturulmaktadır. Bu grupların
sayısının azaltılıp çoğaltılması da aynı esaslar çerçevesinde belirlenmektedir.
Denetim hizmetlerinin ülkenin her
köşesine eşit ve hakça yayılması, hizmetin etkin ve verimli bir şekilde
yürütülerek gecikmelerin önlenmesi amacıyla Türkiye genelinde faaliyet gösteren
grup başkanlıkları sayısının yeniden belirlenmesi hususunda Sosyal Sigortalar
Kurumunca bir çalışma yapılmıştır. Ancak, bu konuda henüz uygulamaya konulan
bir düzenleme bulunmamakta, bu kapsamda 15 adet grup başkanlığı içinde yer alan
Erzurum Grup Başkanlığı faaliyetini sürdürmektedir.
Bilgilerinize arz ederim.
 Prof.
Dr. Nami Çağan   
 Çalışma
ve Sosyal Güvenlik Bakanı
3. –Balıkesir Milletvekili Ahmet Bilgiç’in,
Havran-Edremit-Ayvacık yolunun yapımına ilişkin sorusu ve Bayındırlık ve İskân
Bakanı Yaşar Topçu’nun yazılı cevabı (7/6622)
Türkiye Büyük Millet Meclisi
Başkanlığına
Aşağıdaki sorularımın
delaletinizle Bayındırlık ve İskân Bakanı Sayın Yaşar Topçu tarafından yazılı
olarak cevaplandrılması hususunda gereğini saygılarımla arz ederim. 10.12.1998
 Ahmet
Bilgiç   Balıkesir
Uzun yıllardan beri
Balıkesirlilerin ve özellikle Körfez Bölgesi sakinleri için 77 km uzunluğundaki
Havran-Edremit-Ayvacık yolunun yapılması hem can hem de mal güvenliği açısından
büyük önem arz etmektedir. Bu nedenle şahsımın da gayretleri neticesinde 100
milyar TL ödenek (1997 yatırım programına) eklenmiş ve 55 inci Hükümet
döneminde ilk ihale ilanı yapılmıştır. Önce 23.7.1998 tarihinde ihale edileceği
ilan (1.7.1998/23389 sayılı Resmî Gazete) edilen Edremit-Akçay arasındaki 10,
200 km’lik kısmın ihalesi ertelenmiş. Ardından her ne oldu ise 26.10.1998’de
ihale yapılmış, fakat tek farkla yol yapımına trafik ve kaza yoğunluğu (kış-yaz
ortalaması 8 600 araç/gün) olan kısımdan değil de, Edremit-Akçay arasına göre
daha sakin olan Ayvacık’tan başlanacaktır.
1.Yukarıda sözü
edilen değişikliğe bir sayın bakanın isteği üzerine gidildiği doğru mudur?
2.Yapılan bu
değişiklik ile Edremit-Akçay arasındaki yoğun trafik ve kazaların önlenmesinin
geciktiği ve bu gecikmenin bir çok vatandaşımızın can ve mal kayıplarına neden
olduğu doğru değil midir?
3.26.10.1998
tarihinde ihalesi yapılan Ayvacık-Küçükkuyu kısmının inşaası hangi aşamaya
gelmiştir?
4.30.10.1998/23539
sayılı Resmî Gazete’de ilanı çıkan ve 18.12.1998 tarihinde ihalesi yapılacak
(Edremit-Akçay kısmı, 61+200-77+138) kısmı için;
a)Keşif bedeli
yaklaşık 1,2 trilyon TL. olan yolun 1998 yılındaki ödeneği ve 1999 yılı için
teklif edilen ödeneği ne kadardır?
b)23.7.1998 tarihinde
yapılacağı ilan edilen ihalenin ertelenmesine ve kendi seçim bölgesinden yol
inşaatına başlanmasını sağlayan sayın bakanın, (2) nci kısım içinde bazı
tasarrufları olduğu iddiaları doğru mudur?
 T.C.    
 Bayındırlık ve İskân Bakanlığı    
 Araştırma, Planlama ve Koordinasyon    
 Kurulu Başkanlığı 8.1.1999   
 Sayı :B.09.0.APK.0.22.00.00.17/31
 Konu : Yazılı soru önergesi
Türkiye Büyük Millet Meclisi
Başkanlığına
İlgi :17.12.1998 tarih ve
A.01.0.GNS.0.10.00.02/16552 sayılı yazı.
Balıkesir Milletvekili Ahmet
Bilgiç’in, (7/6622-16490) esas no.’lu yazılı soru önergesi incelenmiş olup,
cevabımız ekte sunulmuştur.
Bilginize arz ederim.
 Yaşar Topçu   
 Bayındırlık ve İskân Bakanı
Balıkesir Milletvekili Ahmet Bilgiç’in, (7/6622-16490) esas sayılı
yazılı soru önergesi sorular ve cevapları :
Sorular :
Uzun yıllardan beri
Balıkesirlilerin ve özellikle Körfez Bölgesi sakinleri için 77 km.
uzunluğundaki Havran-Edremit-Ayvacık yolunun yapılması hem can hem de mal
güvenliği açısından büyük önem arz etmektedir. Bu nedenle şahsımın da
gayretleri neticesinde 100 milyar TL. ödenek (1997 yatırım programına) eklenmiş
ve 55 inci Hükümet döneminde ilk ihale ilanı yapılmıştır. Önce 23.7.1998
tarihinde ihale edileceği ilan (1.7.1998/23389 sayılı Resmî Gazete) edilen
Edremit-Akçay arasındaki 10 200 km’lik kısmın ihalesi ertelenmiş. Ardından her
ne oldu ise 26.10.1998’de ihale yapılmış, fakat tek farkla yol yapımına trafik
ve kaza yoğunluğu (kış-yaz ortalaması 8 600 araç/gün) olan kısımdan değil de,
Edremit-Akçay arasına göre daha sakin olan Ayvacık’tan başlanacaktır.
1.Yukarıda sözü edilen
değişikliğe sayın bakanın isteği üzerine gidildiği doğru mudur?
2.Yapılan bu değişiklik ile
Edremit-Akçay arasındaki yoğun trafik ve kazaların önlenmesinin geciktiği ve bu
gecikmenin bir çok vatandaşımızın can ve mal kayıplarına neden olduğu doğru
değil midir?
3.26.10.1998 tarihinde ihalesi
yapılan Ayvacık-Küçükkuyu kısmının inşaası hangi aşamaya gelmiştir?
4.30.10.1998/23539 sayılı
Resmî Gazete’de ilanı çıkan ve 18.12.1998 tarihinde ihalesi yapılacak
(Edremit-Akçay kısmı, 61+200-77+138) kısmı için;
a)Keşif bedeli yaklaşık 1.2 trilyon TL. olan yolun
1998 yılındaki ödeneği ve 1999 yılı için teklif edilen ödeneği ne kadardır?
b)23.7.1998 tarihinde
yapılacağı ilan edilen ihalenin ertelenmesine ve kendi seçim bölgesinden yol
inşaatına başlamasını sağlayan sayın bakanın, (2) nci kısım içinde bazı
tasarrufları olduğu iddiaları doğru mudur?
Cevaplar :
Havran-Edremit-Ayvacık yolunun
toplum uzunluğu 77 km. olup, 31 km.’lik kesimi Karayolları Genel Müdürlüğümüzce
bölünmüş yol olarak yapılacaktır. Yolun yaklaşık proje bedeli 1,5 trilyon
TL.’dir. 1998 Yılı Çalışma Programında 97 E04 0240 D.P.T. No. ile yer alan
yolun 1998 yılı ödeneği 100 milyar TL. olarak tespit edilmiştir.
Proje, keşif ve ihale
hazırlıklarına göre adıgeçen yolun km : 0+000-20+000 ile km :61+200-77+138
olmak üzere her iki tarafından toplam 36 km’lik kesimin ihalesi yapılmıştır.
Her iki ihale dosyası da Maliye Bakanlığına vize için gönderilmiş olup, Maliye
Bakanlığından gelecek dosyalar sözleşme aşamasından sonra Sayıştay Başkanlığına
tescil için gönderilecektir. Bu nedenle çalışmalara 1999 yılında
başlanabilecektir. İhalelerin önce ve sonra yapılması yol yapım çalışmalarının
başlama tarihlerini etkilememektedir.
Sözü edilen değişiklikle ilgili
olarak bakanlığımıza intikal eden herhangi bir talep olmamıştır.
Yukarıda belirtildiği gibi,
ihaleler sırasında yapılan değişiklik yol yapım çalışmalarının başlama
tarihlerini etkilememektedir.
26.10.1998 tarihinde ihalesi
yapılan Ayvacık-Küçükkuyu arasının Maliye Bakanlığınca vizesi yapılmış olup,
sözleşme aşamasındadır. Sözleşmenin noterlikçe tasdikinden sonra Sayıştay
Başkanlığına tescile gönderilecektir.
1999 Yılı Bütçesi iptal
edildiğinden adıgeçen yolun ödeneği yeniden tespit edilecektir.
4. – Denizli
Milletvekili Mehmet Gözlükaya’nın, bazı kişilerin dövizle askerlik yapıp
yapmadıklarına ilişkin sorusu ve Millî Savunma Bakanı ve Başbakan Yardımcısı
İsmet Sezgin’in yazılı cevabı (7/6630)
Türkiye Büyük Millet Meclisi
Başkanlığına
Aşağıdaki sorularımın Millî
Savunma Bakanı Sayın İsmet Sezgin tarafından yazılı olarak cevaplandırılmasını
arz ederim.
Saygılarımla.
  Mehmet
Gözlükaya   
  Denizli
1. Aşağıda adı geçen
şahıslar kısa dönem dövizle askerlik hizmetinden yararlanmışlar mıdır?
2. Kısa dönem dövizle
askerlik hizmetinden yararlanmışlar ise hangi ülkelerde fiilen ikâmet etmişler,
işçi veya işveren sıfatıyla ne gibi işlerde çalışmışlardır?
3. Bu kişiler yurtdışında
çalıştıkları müddetçe Türkiye’de de ticarî, siyasî, sosyal ve sportif
faaliyetlerini sürdürmüşler midir?
4. Aşağıda adları geçen
kişilerin Türkiye’nin en kıdemli komutanlarının, en üst seviyedeki siyasetçi,
sanayici, bürokrat, müteahhit ve medya patronlarının çocuklarının dövizle
askerlik hizmetinden yararlanması ve şu anda tamamına yakınının yurtdışında değil
Türkiye’de ikamet etmeleri ve çalışmaları tesadüf müdür?
5. Bu kişilerle ilgili
dövizle askerlik hizmetinden yararlanmak için temel şartlar tam olarak oluşmuş
mudur? Asal tarafından gerekli inceleme ve araştırmalar yapılmış mıdır?
6. Bu kişiler arasında
yurtdışında öğrenimlerini sürdürdükleri dönemde ASAL’a müracaat edip kısa dönem
dövizle askerlik hizmetinden yararlananlar var mıdır?
7. 1982-1998 yılları
arasında Avusturya, K.K.T.C., Suudi Arabistan, Irak ve Libya’dan müracaat edip
kısa dönem dövizle askerlik hizmetinden yararlananlar kimlerdir?
8. Aydın, Rize, Trabzon,
Diyarbakır, Gaziantep, Kayseri, Denizli, Isparta, Malatya, Samsun, Mersin
illerinden 1982-1998 yılları arasında dövizle askerlik hizmetinden
yararlananlar kimlerdir?
9. Orhan Aslıtürk, Erol
Evcil, Zeki Alasya, Metin Akpınar, Cem Özer isimli şahısların “Askerliğe
Elverişli Değildir” diye sağlık raporları var mıdır? Var ise sağlık
raporlarında askerliğe elverişsiz olmalarının nedenleri nelerdir?
10. 1980-1998 yılları
arasında İstanbul, Ankara, Bursa, İzmir, Adana, Aydın, Rize, Diyarbakır, Gaziantep,
Denizli illerinden sağlık sorunları nedeniyle askerliğe elverişli olmadığı
belirlenen şahısların isimleri ve sağlık sorunları nelerdir?
Necip Torumtay  Orgeneral
Tahsin Şahinkaya  Orgeneral
Haydar Saltık  Orgeneral Oğulları
Sabri Dalıç  Orgeneral
Hasan Sağlam  Orgeneral
Hasan Muratlı  Tümgeneral
Türkan Akyol
Ali Bozer
Korkut Özal Oğulları
Turgut Özal
Cevher Özden
Mustafa Koç  Adnan
Şen
Ömer Koç  Metin
Şen
Ali Koç  Kaya
Çilingiroğlu
Mehmet Sabancı  M. Emin Sazak
Yakup Sabancı  Murat
Mengencioğlu
Murat Sabancı  Vedat
Alaton
İsmail Sabancı  Bülent
Pulur
Demir Sabancı  Cem
Mengi
Ferit Şahenk  M.
Öner Dormen
Cem Uzan  F.
Murat Köprülüler
Hakan Uzan  Hakan
Dalokay
Hakan Balkaner  Uğur Köylüoğlu
İzzet Garih  Cem
Akyürek
İzzet Kamhi  M.
Demir Göknel
M. Nihat Gökyiğit  Berk Taşçıoğlu
Murat Yalçıntaş  Osman Ekşioğlu
Mehmet Bozbeyli  H. Berk Ekşioğlu
Fatih Bilici  Erin
Ekşioğlu
M. Hakan Örüç  Ekin Ekşioğlu
Murat Utku  Mehmet
Yazıcı
Şahin Ceylan  Alp
Karaağaç
Aydın Ceylan  Ertuğrul
Balcı
Ayhan Ceylan  Ahmet
Aldıkaçtı
Haluk Bayraktar  Murat
Beyazıt
Mehmet Bayraktar  Onursal
Alver
Recep Kalkavan  Erol Erkohen
Göksel Kalkavan  Yiğit Şardan
Yılmaz Kalkavan  Hayrettin Özaltın
Can Has  Nurettin
Özaltın
Rıza Namık Uras  Emin Eralp
Burak Talu  Murat
Altınyıldız
Mehmet Talu  Emin
Behzat Kölün
Uğur Talu  İzzet
Bülent Osma
Haluk Talu  Murat
Mermer
Ahmet E. Talu  Selim
Asena
Emin Hattat  Mülayim
Bayraktar
Süreyya Pekuysal  Necdet Bayraktar
Enis Pekuysal  Gökhan
Çarmıklı
Ergün Pekuysal  Sedat Aloğlu
Erkut Soyak  Attila
Kösematoğlu
Cenk Soyak  Emin
Kösematoğlu
Rıza Soyak  Faruk
Keçeli
Bülent Saraylı  Çetin
Keçeli
Murat Saraylı  Selim
Müftügil
Uğur Işık  Emre
Aygen
 T.C.     
 Millî Savunma Bakanlığı 8.1.1999   
 Kanun : 1998/1196-N.O.
Sayı : Yazılı Soru
Önergesi
Türkiye Büyük Millet
Meclisi Başkanlığına
İlgi : TBMM Bşk.lığının 21
Aralık 1998 tarihli ve KAN.KAR.MD.A.01.0.GNS.0.10.00.02-7/6630-16507/37909
sayılı yazısı.
Denizli Milletvekili
Mehmet Gözlükaya tarafından verilen ve ilgi ekinde gönderilerek
cevaplandırılması istenilen 7/6630-16507 sayılı yazılı soru önergesinin cevabı
ekte sunulmuştur.
Arz ederim.
  İsmet
Sezgin    
  Millî
Savunma Bakanı ve   
  Başbakan
Yardımcısı
Denizli Milletvekili
Mehmet Gözlükaya Tarafından Verilen 7/6630-16507 Sayılı Yazılı Soru Önergesinin
Cevabı
1. Yurt sathına yayılmış
20 askerlik dairesi, 647’si açık, 297’si bünyede olmak üzere toplam 924
askerlik şubesinde, her erkek Türk vatandaşının askerlik yükümlülüğüne ilişkin
işlemleri yürütülmekte ve kayıtları tutulmaktadır. Askerlik şubelerinde,
askerlik çağı içinde olması nedeniyle işlemleri yürütülenler ile askerlik çağı
dışında olanların kayıtlarının sayısı on milyonlara ulaşmaktadır. Bu yüksek
sayıdaki kayıt içinde aynı ad ve soyadlı çok sayıda vatandaşımız bulunmaktadır.
Bu nedenle askerlik durumu sorulanların ad ve soyadları, doğum tarihleri, baba
adları, nüfusa kayıtlı olduğu il, ilçeler ile köy ve mahallelerin bilinmesine
ihtiyaç duyulmaktadır. Aksi takdirde durumu sorulanların kayıtlarının tespiti
mümkün olmayacak veya yanlış kişi hakkında bilgi verilebilecektir.
2. Soru önergesine konu
edilenlerin yukarıda belirtilen kimlik bilgilerinin bildirilmesi halinde,
durumları kayıtlı bulundukları askerlik şubelerinden araştırılacak, dövizle
askerlik hizmetinden yararlanıp yararlanmadıkları, yararlanmış iseler hangi
ülkede ve hangi statüde (işçi, işveren ya da bir meslek veya sanat mensubu)
bulundukları bildirilebilecektir.
3. Yabancı ülkelerde
yaşayan vatandaşlarımızın erteleme ve dövizle askerlik hizmetine ilişkin bütün
işlemleri, dış temsilciliklemizin haklarında düzenleyip gönderdikleri belgelere
istinaden yapılmaktadır. Bunların; gerçeği yansıtmadığı,yanlış bilgi ve
beyanlara dayalı olarak düzenlendiğinin somut bilgi ve belgelerle iddia ve
ihbar edilmesi halinde, Millî Savunma Bakanlığı ve Dışişleri Bakanlığınca yurt
içi ve yurt dışında gerekli araştırma ve inceleme yapılmakta, iddia ve ihbarın
doğruluğunun anlaşılması durumunda ertelemesi iptal edilmekte veya dövizle
askerlik hizmeti kapsamından çıkartılmakta, ayrıca haklarında Askerlik Kanunu
ve Askerî Ceza Kanunu gereğince işlem yapılmaktadır. Bu nedenle önergede sözü
edilen kişilerin, birinci maddede belirtildiği şekilde kimliklerinin
bildirilmesi ve belgelerinin gerçeği yansıtmadığı, yabancı ülkede bulunmaları
gereken sürede yurt içinde bulundukları konusunda, yer ve zaman belirtilerek
belgeye dayalı somut ve ciddi iddialarda bulunulması ve ihbarların yapılması
halinde gerekli araştırma ve incelemeleri müteakip iddia ve ihbarların
doğruluğu tespit edildiği takdirde, işlemleri iptal edilecek ve haklarında
gerekli idari ve adli işlemler başlatılacaktır.
4. Anayasamızın 10 uncu
maddesinde yazılı “Kanun Önünde Eşitlik” ilkesi gereğince bütün kanunlarımızın,
her vatandaşımızı kapsayacak şekilde genellik ve eşitlik esasına uygun olarak
düzenlenmesi ve uygulanması zorunludur. Bu bağlamda, yürürlükteki bir kanun
hükmünden her sosyal statü ve gelir grubundaki vatandaşlarımızın yararlanması
tabiidir. Bir kanunda yazılı şartları yerine getirenlerin, o kanun
hükümlerinden yararlanmalarını önlemek, hukuk devleti kuralları içinde mümkün
değildir. Önemli olan, kanuna karşı hile yoluna sapmamak, gerçeği yansıtmayan
bilgi ve belgeler sunmamak, hile ve desise yapmamaktadır.
Yine 1111 sayılı Askerlik
Kanununun dövizle askerlik hizmeti esaslarını düzenleyen Ek-1 inci maddesi ve
bu konudaki Bakanlar Kurulu Kararı gereğince, dövizle askerlik hizmetinden
yararlanan vatandaşlarımızın, ödeme ve temel askerlik eğitimlerini tamamladıktan
sonra yurda kesin dönüş yaparak yurt içinde ikamet etmelerine bir engel
bulunmamaktadır.
5. Daha önce de
belirtildiği gibi Millî Savunma Bakanlığında yapılan bütün işlemler ve
kontroller, dış temsilciliklerimizin vatandaşlarımız hakkında düzenlenmiş
olduğu belgeler üzerinden yürütülmektedir. Şartları oluşmayan hiçbir kimsenin,
sosyal statü ve ekonomik konumu nedeniyle erteleme ve dövizle askerlik
hizmetinden yararlandırılması mümkün değildir.
Asker Alma Dairesi
Başkanlığı ve askerlik şubeleri tarafından dış temsilciliklerimizce
vatandaşlarımız hakkında düzenlenen her türlü belge büyük bir özenle
incelenmekte, kanun ve yönetmeliklere uygun olmayanlar kabul edilmemektedir.
Buna rağmen hakkında somut iddia ve ihbar bulunanların durumları, yukarıda
belirtildiği şekilde incelenip araştırılmakta ve sonucuna göre işlem
yapılmaktadır. Bu araştırma ve incelemeler sonunda, erteleme işlemleri iptal
edilen ve dövizle askerlik hizmeti kapsamından çıkarılan çok sayıda yükümlü
bulunmaktadır.
6. Yabancı ülkelere
başlangıçta öğrenci olarak giden ancak daha sonra öğrenciliğinden bağımsız
olarak işçi, işveren veya bir meslek ya da sanat mensubu olarak oturma veya
çalışma izni alanlar da, fiilen yabancı ülkelerde bulunmaları kaydıyla 1111
Sayılı Askerlik Kanununun 35/G veya Ek-1 inci maddesi gereğince erteleme ve
dövizle askerlik hizmetinden yararlanabilmektedirler.
7. Dövizle askerlik
hizmeti yapanlar hakkında müracaat ettikleri ülkeye göre düzenlenmiş
istatistiki bilgi veya liste bulunmamaktadır.
8. Dövizle askerlik
yapanlara ait her türlü kayıt, dış temsilciliklerimiz ve askerlik şubelerinde
tutulmakta olup, Millî Savunma Bakanlığı merkez teşkilatında bunların kayıtları
ve kimlikleri bulunmamaktadır. Bilgisayar ortamında tutulmamış bu kayıtların
627 askerlik şubesinden talep edilerek derlenmesi, zaten az sayıda personel ile
görevlerini sürdürmekte olan askerlik şubelerinin asli görevlerini aksatacak,
ilave zaman, iş gücü ile maddi kaynağı gerektirecektir. Bunun yerine
durumlarının araştırılması istenen kişilerin açık kimlikleri ve haklarında belgeye
dayalı somut iddiaların ortaya konması halinde gerekli araştırma ve inceleme
yapılacaktır.
9. Orhan Aslıtürk, Zeki
Alasya, Metin Akpınar ve Cem Özer; haklarında asker hastaneleri tarafından
düzenlenmiş “Askerliğe Elverişli Değildir” raporlarına istinaden, askerlik
hizmetine alınmamışlardır. Bunlardan Zeki Alasya, Metin Akpınar ve Cem Özer;
ilk raporlarını müteakip değişik hastanelerde kontrol ve hakem muayenelerine
tabi tutulmuş ve muayenelerde de haklarında aynı kararlar verilmiştir. Orhan
Aslıtürk’ün kontrol muayenesine sevki için emir verilmiş olup, güvenlik
güçlerince şubesine müracaatı sağlandığında yeniden muayeneye gönderilecektir.
Erol Evcil hakkında “Askerliğe Elverişli Değildir” şeklinde bir karar yoktur.
Ele geçtiğinde, askere sevki yapılacaktır. Askerliğe elverişli olmayanların
hastalık ve arızalarının kendi istek ve iradelerinin dışına açıklanmasının ise,
özel hayatın gizliliği prensibine aykırı olacağı değerlendirilmektedir.
10. Yükümlülerin askerlik
işlemlerine ait her türlü kayıt, askerlik şubelerince tutulmaktadır. Millî
Savunma Bakanlığı merkez teşkilatında askerliğe elverişli olmayanlara ait hazır
bir liste bulunmamaktadır. Bu kayıtların 627 askerlik şubesinden talep edilerek
derlenmesi de, kısa sürede mümkün ve gerekli görülmemektedir. Yine bu konuda
somut belgelere dayalı iddia ve ihbarların yapılması halinde, gerekli araştırma
ve incelemelerin sonucunda ilgililer kontrol ve hakem muayenelerine
sevkedileceğini ve suiistimal tespit edildiğinde de idari ve adli işlemlerin
başlatılacağını arz ederim.
  İsmet
Sezgin    
  Millî
Savunma Bakanı ve   
  Başbakan
Yardımcısı
5. – Afyon Milletvekili İsmet Attila’nın, Afyon Onkoloji
Erken Teşhis Merkezine ilişkin Başbakandan sorusu ve Sağlık Bakanı Halil
İbrahim Özsoy’un yazılı cevabı (7/6631)
Türkiye Büyük Millet
Meclisi Başkanlığına
İlgi (a) : 15.6.1998 tarih
ve 32401 sayılı yazımız.
İlgi (b) : 20.10.1998
tarih ve 36198 sayılı yazımız.
İlgi (c) : Sağlık
Bakanlığının Başkanlığınıza hitaben 3.12.1998 tarih ve 9239/4788 sayılı yazısı.
İlgi (a) yazımla Sağlık
Bakanı Sayın Dr. Halil İbrahim Özsoy tarafından yazılı olarak cevaplandırılmak
üzere soru önergesi vermiştim. Ancak, İçtüzük gereği sürede cevap alınamamıştı.
Bu nedenle; İlgi (b)
yazımla aynı soruları Başbakan Sayın Mesut Yılmaz’ın yazılı olarak
cevaplandırılması talebiyle soru önergemi yinelemiştim.
İlgi (c) yazı ile soru
önergeme verilen cevabi yazı da; sorularıma cevap verilmemesi nedeniyle soru
önergemi yineliyorum.
Aşağıdaki sorularımın
Başbakan Sayın Mesut Yılmaz tarafından yazılı olarak cevaplandırılmasına
tavassutlarınızı saygılarımla arz ederim.      11.12.1998    İsmet Attila       Afyon
Bilindiği üzere, Afyon
Onkoloji Erken Teşhis Merkezi mevcut bulunan bir binada büyük tadilat yapılarak
29 Kasım 1997 tarihinde Başbakan Sayın Mesut Yılmaz tarafından açılmıştı.
Ancak, bugüne kadar geçen süre zarfında kamuoyunda Onkoloji Teşhis Merkezinin
tadilatı, işleyişi ve yeterliliği konusunda tartışmaların sürdüğü ve dökme su
ile değirmenin döndürülemeyeceği, sürgün yeri olarak kullanıldığı ifade
edilmektedir.
Sorular
1. Onkoloji Erken Teşhis
Merkezi binasının tadilatına ne kadar para harcanmıştır? Ve tadilat hangi ihale
usulüne göre yapılmıştır?
2. Kanserin erken teşhis
ve tedavisinde kullanılmak üzere hangi cins alet ve cihazlar vardır? Ne zaman
alınmış veya temin edilmiştir. Beherinin fiyatı nedir?
3. Merkeze yeni alınacak
tıbbi cihaz var mıdır? Varsa nelerdir?
4. Merkezde görevli sağlık
ve yardımcı sağlık personelinin adedi ile bunların adı, soyadı, ihtisası ve
görevleri nedir?
5. Ankara’da verilen 1
aylık eğitimle kanser uzmanı doktor yetiştirildiği doğru mudur? 1 aylık eğitim
ile Onkoloji Uzmanı olunuyor mu?
6. Merkezde laboratuar
uzmanı var mıdır? Tahlilleri kimler yapmaktadır?
7. Afyon Onkoloji Erken
Teşhis Merkezinde şimdiye kadar kaç hastada kanser tespiti yapılmıştır?
Hastaların adı, soyadı, konulan teşhis nedir? Tedavileri nasıl yapılmaktadır?
Kanser tespit edilip, tedaviye alınan vakalar için neler yapılmaktadır? Kanser
ilaçları uygulanabilmekte midir? Ayrıca, kanser tedavisinde çok önem taşıyan
ışın tedavisi için neler yapılmıştır veya yapılacaktır? 
 T.C.     
 Sağlık Bakanlığı 8.1.1999   
 Hukuk Müşavirliği     
 Sayı : B.10.0.HKM.0.00.00.00-9239/107
Konu : Yazılı Soru
Önergesi
Türkiye Büyük Millet
Meclisi Başkanlığına
İlgi : a) 5.11.1998 tarih
ve A.01.0.GNS.0.10.00.02-7/6331-15633/36198 sayılı yazıları,
 b) 3.12.1998 tarih ve B.10.0.HKM.0.00.00.00-9239/4788
sayılı yazımız,
 c) 21.12.1998 tarih ve
A.01.0.GNS.0.10.00.02-7/6631-16508/37932 sayılı yazıları,
Afyon Milletvekili Sayın
İsmet Attila tarafından, Afyon Onkoloji Erken Teşhis Merkezi ile ilgili olarak
Sayın Başbakan’a tevcih olunan ve ilgi (c) yazıları ekinde gönderilen yazılı
soru önergesinin aynısı evvelce Sayın Milletvekili tarafından sayın Başbakan’a
yöneltilmiş ve ilgi (a) ekinde alınan önergeye ilgi (b) yazımız ile cevap
verilmiş olup; verilen cevabın bir sureti ilişiktir.
Arz ederim.
  Dr.
Halil İbrahim Özsoy   
  Sağlık
Bakanı
 T.C.     
 Sağlık Bakanlığı 3.12.1998   
 Hukuk Müşavirliği     
 Sayı : B.10.0.HKM.0.00.00.00-9239/4788
Konu : Yazılı Soru
Önergesi Cevabı
Türkiye Büyük Millet
Meclisi Başkanlığına
İlgi : 5.11.1998 tarih ve
A.01.0.GNS.0.10.00.02-7/6331-15633/36198 sayılı yazıları,
 Afyon Milletvekili Sayın İsmet Attila tarafından, Afyon
Onkoloji Erken Teşhis Merkezi ile ilgili olarak Başbakan’a yöneltilen ve
Bakanlığımca cevaplandırılması Başbakan tarafından tensip olunan yazılı soru
önergesinin cevabı ilişikte sunulmaktadır.
Bilgilerinize arz ederim.
  Dr. Halil
İbrahim Özsoy   Sağlık Bakanı

Afyon Milletvekili Sayın
İsmet Attila tarafından, “Afyon Onkoloji Erken Teşhis Merkezi binası tadilatı”
ile ilgili olarak Başbakan’a yöneltilen yazılı soru önergesinin cevabıdır:
Sorular :
Bilindiği üzere, Afyon
Onkoloji Erken Teşhis Merkezi mevcut bulunan bir binada büyük tadilat yapılarak
29 Kasım 1997 tarihinde Başbakan Mesut Yılmaz tarafından açılmıştı. Ancak,
bugüne kadar geçen süre zarfında kamuoyunda Onkoloji Teşhis Merkezinin tadilatı,
işleyişi ve yeterliliği konusunda tartışmaların sürdüğü ve dökme su ile
değirmenin döndürülemeyeceği, sürgün yeri olarak kullanıldığı ifade
edilmektedir.
1. Onkoloji Erken Teşhis
Merkezi binasının tadilatına ne kadar para harcanmıştır? Ve tadilat hangi ihale
usulüne göre yapılmıştır?
2. Kanserin erken teşhis
ve tedavisinde kullanılmak üzere hangi cins alet ve cihazlar vardır? Ne zaman
alınmış veya temin edilmiştir. Beherinin fiyatı nedir?
3. Merkeze yeni alınacak
tıbbi cihaz var mıdır? Varsa nelerdir?
4. Merkezde görevli sağlık
ve yardımcı sağlık personelinin adedi ile bunların adı, soyadı, ihtisası ve
görevleri nedir?
5. Ankara’da verilen 1
aylık eğitimle kanser uzmanı doktor yetiştirildiği doğru mudur? 1 aylık eğitim
ile Onkoloji Uzmanı olunuyor mu?
6. Merkezde laboratuar
uzmanı var mıdır? Tahlilleri kimler yapmaktadır?
7. Afyon Onkoloji Erken
Teşhis Merkezinde şimdiye kadar kaç hastada kanser tespiti yapılmıştır?
Hastaların adı, soyadı, konulan teşhis nedir? Tedavileri nasıl yapılmaktadır?
Kanser tespit edilip, tedaviye alınan vakalar için neler yapılmaktadır? Kanser
ilaçları uygulanabilmekte midir? Ayrıca, kanser tedavisinde çok önem taşıyan
ışın tedavisi için neler yapılmıştır veya yapılacaktır?
Cevaplar :
Öncelikle bazı hususların
daha iyi anlaşılabilmesi bakımından Onkoloji Teşhis Merkezinin işleyişine
ilişkin bazı bilgiler vermeyi lüzumlu görüyorum:
Kanser Erken Teşhis ve
Tarama Merkezlerimiz İl Devlet Hastanelerine entegre olarak tesis edilen
birimler olup, bunlara yeni personel ataması yapılmamakta ve hastane bünyesinde
çalışan personel görevlendirilmektedir. İdareleri de, hastane baştabiplerine
aittir. Afyon Onkoloji Erken Teşhis Merkezi de bu statüde çalışmakta olup, sevk
ve idaresi Hastane Baştabipliğine aittir. Bu şartlar altında, aynı Hastane
içinde yapılan görevlendirme için “sürgün” tavsifi, isabetli değildir.
Bu Merkezimiz de İl Devlet
Hastanesine entegre olarak kurulmuş olup, hastanenin bütün teşhis ve laboratuar
birimlerinden faydalanılmakta, ayrıca Merkezimizde patoloji, biyokimya,
hematoloji laboratuarları da bulunmaktadır.
Bu birimlerde yeterli
sayıda sağlık personeli (Uzman, Teknisyen vb.) görev yapmaktadır. Teşhise
yönelik her türlü tıbbî iş ve işlemler bu görevlilerce yapılmaktadır.
Merkeze yeni alınacak
tıbbî cihaz yoktur. Ancak tıp teknolojisine ve hizmet gereklerine göre ihtiyaç
duyulduğu zaman, bütün merkezlerimizle birlikte bu Merkezimize de ek tıbbî
teçhizat sağlanacaktır.
Bu Merkez Erken Teşhis
Merkezi olup, Kanser Kontrol Programının Birincil (Korunma) ve İkincil (Erken
Tanı-Tarama) korunmaya yönelik hizmet vermektedir. Tedavi ise, Kanser Kontrol
Programının Üçüncül Korunma kısmını oluşturmakta ve bu merkezlerin görev ve
hizmet alanları dışında kalmaktadır. Kanserli hastaların tedavileri üniversite
Hastaneleri, Sağlık Bakanlığı Ankara Onkoloji Hastanesi gibi tamamı ile kansere
yönelik çalışan merkezlerde gerçekleştirilmektedir.
Erken Teşhis Merkezimizin
Kemoterapi Ünitesinde ise kemoterapi konusunda eğitim almış görevlilerce
tedavisi düzenlenen hastalara verilen tedavi protokolü çerçevesinde idame
tedavileri uygulanmaktadır. Işın tedavisi bu merkezimizin görev ve hizmet alanı
dışında kalmaktadır.
Kanser, kronik hastalıklar
içerisinde erken dönemde teşhis edilebildiği takdirde, gerek insan sağlığı,
hastalık prognozu, gerekse tedavi maliyetleri açısından önlenebilir
hastalıklardandır. Kanser, günümüzün en önde gelen sağlık sorunlarından
birisidir. Bu ülkemiz için olduğu gibi dünyanın bütün ülkeleri için de
böyledir.
6. – Afyon Milletvekili İsmet Attila’nın, 55 inci Hükümet
döneminde Afyon ilinde yapılan sağlık yatırımlarına ilişkin Başbakandan sorusu
ve Sağlık Bakanı Halil İbrahim Özsoy’un yazılı cevabı (7/6632)
Türkiye Büyük Millet
Meclisi Başkanlığına
İlgi (a) : 9.7.1998 tarih
ve 33448 sayılı yazımız.
İlgi (b) : 20.10.1998
tarih ve 36199 sayılı yazımız.
İlgi (c) : Sağlık
Bakanlığının Başkanlığınıza hitaben 3.12.1998 tarih ve 9239/4789 sayılı yazısı.
ilgi (a) yazımla Sağlık
Bakanı Sayın Dr. Halil İbrahim Özsoy tarafından yazılı olarak cevaplandırılmak
üzere soru önergesi vermiştim. Ancak, İçtüzük gereği sürede cevap alınamamıştı.
Bu nedenle ilgi (b)
yazımla aynı soruları Başbakan Sayın Mesut Yılmaz’ın yazılı olarak
cevaplandırılması talebiyle soru önergemi yinelemiştim.
İlgi (c) yazı ile soru
önergeme verilen cevabi yazı da; sorularıma cevap verilmemesi nedeniyle soru
önergemi yineliyorum.
Afyon’da mahalli basında
çıkan haber makale, köşe yazılarında ve beyanatlardan anlaşıldığına göre;
davetiye ve emanet usulüyle yapılan ihalelerde yolsuzlukların olduğu ve Sayın
Sağlık Bakanı tarafından bu usulün terk edilmesi gerektiği dile getirilmesine
rağmen özellikle sağlık yatırımlarında Sağlık Bakanlığından gelen talimatlar
çerçevesinde ihalelerin Afyon Bayındırlık ve İskân İl Müdürlüğünün devreden
çıkarılarak yapılması kamuoyu ve bu işle iştigal edenler tarafından dikkat
çekici bulunmaktadır.
ANASOL-D Hükümeti olarak
göreve başladığı günden itibaren Afyon İli dahilinde yapılan Sağlık Bakanlığı
ihaleleri hakkındaki aşağıdaki sorularımın Başbakan Sayın Mesut Yılmaz
tarafından yazılı cevaplandırılması hususunda gereğine müsaadelerinizi arz
ederim.
  11.12.1998    
  İsmet
Attila    
  Afyon
Sorular
1. ANASOL-D Hükümetinin
kuruluşundan bugüne kadar Afyon İlinde yapılan sağlık yatırımlarının ihaleleri
hangileridir?
2. Sağlık yatırımları
hangi usul ile ihale edilmiştir?
3. Sağlık yatırımlarının
Devlet Planlama Teşkilatı’nın Devlet Yatırım Programında var mıdır? Yoksa
sebebi nedir? Nasıl devam ettirilecektir?
4. Sağlık Bakanlığı 1998
yılı Devlet Yatırım Programına alınmadan (fonlardan sağlanan kaynaklarla)
yapılan yıllara sari büyük yatırımların ileriki yıllarda ödeneği nasıl
karşılanacaktır? Bu gibi yatırımlar sari yıllarda ödenek sıkıntısı ile
karşılaşmayacak mıdır?
5. Ayrı ayrı yatırımların
keşif bedeli ne kadardır?
6. Bu yatırımların
başlangıç bütçe ödeneği ne kadardır?
7. Bu yatırımların
müteahhitleri hangi firmalar veya kişi veya kişilerdir?
8. Müteahhitler hangi
kriterlere göre seçilmişlerdir?
9. Yeniden yapılmasına
teşebbüs edilen veya mevcut binalarda değişiklik yapılması suretiyle bu tesislere
yeni alınan tıbbi araç-gereç ve cihazlar var mıdır? Varsa nelerdir? Satın alma
bedeli ayrı ayrı ne kadardır? Hangi usul ve yöntem ile alınmıştır?
10. Bu ihalelerin
yapılmasında Afyon Bayındırlık ve İskân Müdürlüğü niçin devreden çıkarılmıştır?
11. Bunların teknik
işlemleri nasıl ve kimler tarafından yapılmıştır? Hak edişler nasıl hesap
edilmiş ve ödenmiştir?
12. Fizik Tedavi ve
Rehabilitasyon Merkezinin ihtiyaç programı, projesi ve bunun gibi teknik
işlemleri ve buna dayanılarak keşif özeti ve yapım projesi var mıdır? Kime
yaptırılmıştır?
13. Fizik Tedavi ve
Rehabilitasyon Merkezi işinin verildiği firma hangisidir? İhalesi ne şekilde
yapılmıştır? Bu firmanın kontrol mühendisi kimdir?
14. Müteahhitlerde ve
firmalarda yeterlik aranmış mıdır? Aranmadı ise sebebi nedir?
15. 1998 yılında
girişilecek yapım ihalelerinde uygun bedelin tercihinde kullanılacak kriterler
hakkındaki tebliğe uyulmuş mudur? Uyulmadı ise sebebi nedir?
 T.C.     
 Sağlık Bakanlığı 8.1.1999   
 Hukuk Müşavirliği     
 Sayı : B.10.0.HKM.0.00.00.00-9239/108
Konu : Yazılı Soru
Önergesi
Türkiye Büyük Millet
Meclisi Başkanlığına
İlgi : a) 5.11.1998 tarih
ve A.01.0.GNS.0.10.00.02-7/6332-156344/36199 sayılı yazıları,
 b) 3.12.1998 tarih ve B.10.0.HKM.0.00.00.00-9239/4789
sayılı yazımız,
 c) 21.12.1998 tarih ve
A.01.0.GNS.0.10.00.02-7/6632-16509/37944 sayılı yazıları,
  Afyon
Milletvekili Sayın İsmet Attila tarafından, Afyon İli’ne yapılan sağlık
yatırımları ile ilgili olarak Sayın Başbakan’a tevcih olunan ve ilgi (c)
yazıları ekinde gönderilen yazılı soru önergesinin aynısı evvelce Sayın
Milletvekili tarafından Sayın Başbakan’a yöneltilmiş ve ilgi (a) ekinde alınan
Önerge’ye ilgi (b) yazımız ile cevap verilmiş olup; verilen cevabın bir sureti
ilişiktir.
Arz ederim.
  Dr.
Halil İbrahim Özsoy   
  Sağlık
Bakanı
 T.C.     
 Sağlık Bakanlığı 3.12.1998   
 Hukuk Müşavirliği     
 Sayı : B.10.0.HKM.0.00.00.00-9239/4789
Konu : Yazılı Soru
Önergesi Cevabı
Türkiye Büyük Millet
Meclisi Başkanlığına
İlgi : a) 5.11.1998 tarih
ve A.01.0.GNS.0.10.00.02-7/6332-156344/36199 sayılı yazıları,
Afyon Milletvekili Sayın
İsmet Attila tarafından, Afyon İli’ne yapılan sağlık yatırımları ve ihaleler
ile ilgili olarak Başbakan’a yöneltilen ve Bakanlığımca cevaplandırılması
Başbakan tarafından tensip olunan yazılı soru önergesinin cevabı ilişikte sunulmaktadır.
Bilgilerinize arz ederim.
  Dr.
Halil İbrahim Özsoy   
  Sağlık
Bakanı
Afyon Milletvekili Sayın
İsmet Attila tarafından, “Afyon’da yapılan sağlık yatırımları ve ihaleler ile
ilgili olarak Başbakan’a yöneltilen yazılı soru önergesinin cevabıdır:
Cevap
Belirli bir ülkede sağlık
ile ilgili olarak yapılan yatırımların ve bu konuda yapılan harcamaların o
ülkede insan sağlığına verilen önemin en başta gelen ölçütlerinden olduğu kabul
edilmektedir. Sağlık hakkı, Anayasamızın 65 inci maddesinde özellikle belirtilmiş
ve “ekonomik ve sosyal haklar” arasında sayılmıştır. Ülkemizin her yöresindeki
insanlara kaliteli ve erişilebilir sağlık hizmeti sunmayı sağlayıcı
düzenlemeler yapmak ve bunun için gerekli olan teşkilâtı kurmak. Devletimizin
ödevlerindendir. Ancak, Anayasamızın 65 inci maddesinde belirtildiği üzere
Devlet ekonomik ve sosyal haklar ile ilgili ödevlerini mali imkânlarının
elverdiği ölçüde ve ekonomik istikrarın korunması ilkesini de gözeterek yerine
getirmek durumundadır. Bu yüzden, bütün ülkemizde ve illerimizde yapılan sağlık
yatırımları ve bunun için gereken harcamalar gerçekleştirilirken sözkonusu
ilkeler gözetilmektedir.
Sağlık alanında atılımlar
yapmayı ve bunun için öncelikle sağlık kurum ve kuruluşlarımızın alt yapısını
yenileyip arzu edilen seviyeye getirmeyi hedeflemiş olan 55 inci Türkiye
Cumhuriyeti Hükümeti, diğer illerimizde olduğu gibi Afyon İlimizde de sağlık
hizmetlerinin gereken seviyede verilebilmesi için gerekli ve hatta zarurî olan
bazı yatırımlara başvurmuş ve bunun için Vilayet emrine mali kaynaklar
aktarmıştır. Bu kaynaklar ile gerçekleştirilen mal ve hizmet alımları ile yapım
işlerinin mahallin yetkilileri tarafından yapılmakta olduğu malumları bulunan
bir husustur.
Modern idare anlayışında
kabul gören odur ki: Devletin ve merkezî idarenin yapması gereken şey, genel ve
objektif nitelikli düzenlemelerde bulunmak, uyulması gereken standartlar
koymak, kamu hizmetleri için kaynak temin ederek bu kaynağı gerekli hizmetler
için ilgili idarelere tahsis etmek ve önceden konulmuş standartlara uygun
faaliyet gösterilip gösterilmediğini denetlemektir.
Afyon İlimiz için yapılan
yatırım ve harcamalar da yukarıda belirtilen ilkeler çerçevesinde olmuştur. Bunlar
ile ilgili olarak herhangi bir yolsuzluk tespit edildiğinde gereğinin
yapılacağı açıktır.
Konular hakkında, yörenin
Milletvekili sayın önerge sahibi tarafından mahalli yetkililerden bilgi
alınması ve bunların değerlendirilmesi ve yapılanların isabetli olduğunun
anlaşılması da mümkündür.
Konuya gösterilen ilgiye
teşekkür ederek başarılar dilerim.

7. —
Erzincan Milletvekili Mustafa Kul’un yurtlarda verilen konferanslara ilişkin
sorusu ve Millî Eğitim Bakanı Hikmet Uluğbay’ın yazılı cevabı (7/6648)
Türkiye Büyük Millet Meclisi
Başkanlığına
Aşağıdaki sorularımın Millî Eğitim
Bakanı tarafından yazılı olarak yanıtlanmasını saygılarımla arz ederim.
  Mustafa
Kul    
  Erzincan
Aşağıda, İstanbul Eminönü
İlçesinde yeralan Kadırga Erkek Öğrenci Yurdu, Çemberlitaş ve Vezneciler Kız
Öğrenci Yurdunda verilmekte olan konferans programı yer almaktadır. Program, 16
Kasım 1998-3 Haziran 1999 tarihleri arasında üç yurtta gerçekleştirilecek olan
konferans konularını ve konuşmacıları içermektedir. İlk konferans, 16 Kasım’da,
Kadırga Erkek Öğrenci Yurdunda verilmiştir. Konferanslar, “İslamın İnanç
Esasları”, “Peygamber (S.A.S.)’in Hayatımızdaki Yeri”, “İslamın Emir ve
Yasakları”, “İslama Göre Sosyal Adalet” gibi konu başlıklarından oluşmaktadır.
Konuşmacılar, İstanbul Müftülüğüne bağlı vaizler ve çoğu İlahiyat Fakültesi
öğretim üyeleridir. Millî Eğitim Bakanlığına bağlı Kredi ve Yurtlar Kurumunun
bu yurtlarında verilen konferanslar, yurt müdürlerinin yetki ve bilgileri
dahilinde gerçekleştirilmektedir. Katılımın zorunlu olmadığı konferanslar,
öğrencilerin, yurtta en yoğun bulundukları zaman olan saat 20.00’de
başlamaktadır.
1. Bu konferanslar
Bakanlığınızın bilgisi ve izni dahilinde mi verilmektedir?
2. Bu konferanslar
Bakanlığınızın bilgisi dışındaysa, konuyla ilgili bir şeyler yapmayı düşünüyor
musunuz?
3. Bakanlığınıza bağlı
yurtlarda ne zamandan beri bu tür konferanslar verilmektedir?
4. Yurtlarda verilen bu
konferanslar sosyal ve kültürel ihtiyaçların karşılanması olarak mı
değerlendirilmektedir?
5. Konferans konularının
ve konuşmacıların seçimi kimler tarafından yapılmaktadır?


Millî Eğitim Bakanlığına
Bağlı Yurtlardaki “Konferans” Programı
  Yer,
Tarih ve Saat
  Kadırga
Erkek Çembelitaş
Kız Vezneciler
Kız
  Konu  Konuşmacı  Öğrenci
Yurdu  Öğrenci
Yurdu Öğrenci Yurdu
İslam’a Göre Metafizik
Olaylar Mahmut
Toptaş 16
Kasım 1998 18
Kasım 1998 19
Kasım 1998
 (İstanbul Müftülüğü Merkez Vaizi) Saat : 20.00 Saat : 20.00 Saat : 20.00
Peygamber (s.a.s.)’in
Hayatımız- Prof.
Dr. Yaşar Kandemir 1
Aralık 1998
daki Yeri (Marmara Üni.
İlahiyat Fak. Öğr. Üyesi) Saat
: 20.00
 
Peygamber (s.a.s.)’in
Hayatımız- Mehmet
Savaş  2 Aralık 1998
daki Yeri (DİO. Haseki
Eğitim Mrk. Öğr. Üyesi)  Saat : 20.00
 
İslam Mezhepleri, Doğuşu
ve Prof.
Dr. Mustafa Öz   3 Aralık 1998
Günümüzdeki Durumu (Marmara Üni.
İlahiyat Fak. Öğr. Üyesi)   Saat : 20.00
 
Değişen Hayat Karşısında
Değiş- Prof.
Dr. Mahmut Kaya 5
Ocak 1999 6
Ocak 1999 7
Ocak 1999
meyen Değerler (İstanbul Üniv.
Edebiyat Fak. Öğr. Üyesi) Saat
: 20.00 Saat
: 20.00 Saat
: 20.00
 Prof. Dr. Necip Taylan 9 Şubat 1999 10 Şubat 1999 11 Şubat 1999
Din ve İnsan İlişkisi (Marmara Üniv.
İlahiyat Fak. Öğr. Üyesi) Saat
: 20.00 Saat
: 20.00 Saat
: 20.00
 Doç. Dr. Abdülaziz Bayındır 2 Mart 1999
İslamın İnanç Esasları (İst. Üniv.
İlahiyat Fak. Öğr. Üyesi) Saat
: 20.00
İlahi Dinleri
Karşılaştırması Prof.
Dr. Ömer Faruk Harman  3 Mart 1999 4 Mart 1999
 (Marmara Üniv. İlahiyat Fak. Öğr.
Üyesi)  Saat : 20.00 Saat : 20.00
İlahi Dinlerin
Karşılaştırması Prof.
Dr. Ömer Faruk Harman 6
Nisan 1999
  Saat
: 20.00
  Kadırga
Erkek Çembelitaş
Kız Vezneciler
Kız
 Konu  Konuşmacı  Öğrenci Yurdu  Öğrenci
Yurdu Öğrenci Yurdu
 Prof. Dr. Celal Yeniçeri  7 Nisan 1999 8 Nisan 1999
İslamın Emir ve Yasakları (Marmara Üniv.
İlahiyat Fak. Öğr. Üyesi)  Saat : 20.00 Saat : 20.00
İslamın Mezhepleri, Doğuşu
ve Prof.
Dr. Mustafa Öz 4
Mayıs 1999 5
Mayıs 1999
Günümüzdeki Durumu (Marmara Üniv.
İlahiyat Fak. Öğr. Üyesi) Saat
: 20.00 Saat
: 20.00
Geleneksel İslam Kültürü
ve Kur’an Prof.
Dr. Ahmet Suphi Furat   6 Mayıs 1999
 (Marmara Üniv. Edebiyat Fak. Öğr.
Üyesi)   Saat : 20.00
 Doç. Dr. Yusuf Balcı 1 Haziran 1999 2 Haziran 1999 3 Haziran 1999
İslama Göre Sosyal Adalet (İst. Üniv.
İktisat Fak. Öğr. Üyesi) Saat
: 20.00 Saat
: 20.00 Saat
: 20.00


 T.C.   
 Millî EğitimBakanlığı   
 Araştırma, Planlama ve Koordinasyon Kurulu Başkanlığı  11.1.1999 
 Sayı : B.08.0.APK.0.03.05.00-03/88
 Konu : Soru önergesi
Türkiye Büyük Millet
Meclisi Başkanlığına
İlgi : a) T.B.M.M.
Başkanlığının 23.12.1998 tarih ve A.01.0.GNS.0.10.00.02-7/6648-16547/38083
sayılı yazısı.
b) Millî Güvenlik Kurulu
Genel Sekreterliğinin 5.3.1998 tarih 4693.8.98/ÖFY.Bşmüşv. (45) sayılı yazısı.
Erzincan Milletvekili
Sayın Mustafa Kul’un “Yurtlarda verilen konferanslara ilişkin” yazılı soru
önergesi incelenmiştir.
Sözkonusu konferanslar,
Millî Güvenlik Kurulu Genel Sekreterliğinin ilgi (b) yazısına istinaden Diyanet
İşleri Başkanlığının sorumluluğunda, Yüksek Öğrenim Kredi ve Yurtlar Kurumu
Genel Müdürlüğünün koordinatörlüğünde verilmektedir.
1998 yılı Mayıs ayından
itibaren verilmekte olan konferanslarla, gençlerin dinî ve ahlakî inançlarını
istismar ederek, Devletimizin Ülkesi ve Milletiyle bölünmez bütünlüğünü
parçalamak, kendi çıkarları doğrultusunda bir düzen kurmak isteyen iç ve dış
tehdit merkezleri hakkında yurtlardaki öğrencilerin aydınlatılması
amaçlanmaktadır. Konferansların konuları ve konuşmacıları Diyanet İşleri
Başkanlığınca seçilmektedir.
Bilgilerinize arz ederim.
  Hikmet
Uluğbay   
  Millî
Eğitim Bakanı

8. — Hatay Milletvekili Mehmet Sılay’ın, Evrim Teorisinin
ders kitaplarından çıkarılmasına ilişkin sorusu ve Millî Eğitim Bakanı Hikmet
Uluğbay’ın yazılı cevabı (7/6658)
Türkiye Büyük Millet Meclisi
Başkanlığına
Aşağıdaki sorularımın Millî Eğitim
Bakanı Sayın Hikmet Uluğbay tarafından yazılı olarak cevaplandırılmasını
saygılarımla arz ederim.
  Dr.
Mehmet Sılay    
  Hatay
Bakanlığınızca ortaöğretim
ders kitaplarında okutulmakta olan Evrim Teorisi, Türk Milleti’nin “aşağı ırk”
ve “barbar” olduğunu iddia etmekte ve Avrupa’nın medenileşmiş yüksek ırkları
tarafından yok edileceğini kabul etmektedir. Buna göre;
1. Tüm ortaöğretim
biyoloji ve fen dersi kitaplarında Evrim Teorisi’ni okutmakta olan
Bakanlığınız, bu teorinin Yüce Türk Milletini “aşağı ırk” ve “barbar” olarak
nitelediği ve milletimizin Avrupa ırkları tarafından yok edileceğini iddia
ettiği konusunda bilgi sahibi midir?
2. Türk Gençlerinin, Türk
Milleti’nin yok edilmesi gerektiğini savunan bir teoriye itibar etmelerinin ne
gibi sonuçlar doğuracağı Bakanlığınızca dikkatli ve ayrıntılı bir şekilde
hesaplanmış mıdır?
3. Bakanlığınızın,
gençlerimizin Türklük düşmanı fikirlerle yetişmesini arzu etmeyeceği açık
olduğuna göre, Bakanlığınız Evrim Teorisini ders kitaplarından çıkarmayı
planlamakta mıdır?
4. Bakanlığınız Evrim
Teorisini ders kitaplarından çıkarmadığı takdirde, Bakanlığınızın öğrencilerimize
bu teoriyle birlikte teorinin geçersizliğini belgeleyen bilimsel kanıtları da
öğretme yönünde bir çalışması olacak mıdır?
5. Türk Milletine “barbar”
ve “aşağı ırk” şeklinde hakaret eden kitaplar resmî kurumların kütüphanelerinde
tutulmakta ve piyasada serbestçe alınıp satılmaktadır. Bakanlığınız bu
kitapları toplatmaya yönelik girişimlerde bulunacak mıdır?
 T.C.
 Millî EğitimBakanlığı   
 Araştırma, Planlama ve Koordinasyon Kurulu Başkanlığı  11.1.1999  
 Sayı : B.08.0.APK.0.03.05.00-03/83
Konu : Soru önergesi
Türkiye Büyük Millet
Meclisi Başkanlığına
İlgi : T.B.M.M.
Başkanlığının 28.12.1998 tarih ve
A.01.0.GNS.0.10.00.02-16676-7/6658-16569/38125 sayılı yazısı.
Hatay Milletvekili Sayın
Mehmet Sılay’ın “Evrim Teorisi’nin ders kitaplarından çıkarılmasına ilişkin”
yazılı soru önergesi incelenmiştir.
Bakanlığımız ortaöğretim
ders kitaplarında okutulmakta olan Evrim Teorisi’nin Türk Milletini “aşağı ırk”
ve “barbar” olarak nitelediği iddiası gerçeği yansıtmamaktadır.
Darwin’in Evrim Görüşü, öğretim
programlarında ilk defa Bakanlığımız Talim ve Terbiye Kurulunun 21.9.1957 tarih
ve 215 sayılı Kararı ile, Evrim, Yaratılış ve bu hususlardaki diğer görüşler
ise, 30.9.1985 tarih ve 214 Sayılı Kurul Kararıyla Biyoloji dersi
programlarında aşağıdaki gibi yer almıştır.
Fen bilgisi ders
programlarının Kalıtım ve İnsan Bölümü’nde; Evrim ve Delilleri, Evrim Teorileri
başlığı altında; türlerin değişmesi, Lamarkçılık Darwincilik, Mutasyonculuk alt
başlıklarında evrim görüşüne yer verilmiştir.
Halen uygulanmakta olan
Lise Biyoloji ders programlarının, Hayatın Başlangıcı ile İlgili Görüşler
Bölümü’nde de, daha önceki programlarda yer aldığı gibi Evrim, Yaratılış ve
diğer görüşlere yer verilmiştir.
Sözkonusu programlarda
Evrim Görüşü ile ilgili konular bilimsel olarak yer almakta, Teoriyi açıklayan
görüşlerin yanında bu alanla ilgili değişik görüşlere de yer verilmektedir.
Bilgilerinize arz ederim.
  Hikmet
Uluğbay   
  Millî
Eğitim Bakanı



BİRLEŞİM 42’NİN SONU





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












