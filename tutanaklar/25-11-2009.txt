






DÖNEM: 23






DÖNEM: 23 CİLT: 53 YASAMA YILI: 4





TÜRKİYE BÜYÜK MİLLET MECLİSİ
TUTANAK DERGİSİ

23’üncü
Birleşim
25 Kasım 2009 Çarşamba


İ Ç İ N D E K İ L
E R

 I. - GEÇEN TUTANAK ÖZETİ
 II. - YOKLAMALAR

I.- GEÇEN TUTANAK ÖZETİ
TBMM Genel Kurulu
saat 15.05’te açılarak üç oturum yaptı.

Oturum Başkanı ve
TBMM Başkan Vekili Meral Akşener, 24 Kasım
Öğretmenler Günü münasebetiyle, milletimizin gönlünde en güzide konuma sahip
olan ve fedakârca hizmet eden öğretmenleri kutlayan, ebediyete intikal
edenlerine rahmet dileyen bir açıklamada bulundu.

İzmir
Milletvekili Şenol Bal,
Amasya
Milletvekili Avni Erdemir,
İstanbul
Milletvekili Fatma Nur Serter,
24 Kasım
Öğretmenler Günü’ne ilişkin gündem dışı birer konuşma yaptılar.

Denizli
Milletvekili Hasan Erçelebi,
İstanbul Milletvekili
Hasan Macit,
Erzurum
Milletvekili Zeki Ertugay,
Tunceli
Milletvekili Şerafettin Halis,
Gaziantep
Milletvekili Hasan Özdemir,
Balıkesir
Milletvekili Ahmet Duran Bulut,
Konya
Milletvekili Ayşe Türkmenoğlu,
Gümüşhane
Milletvekili Kemalettin Aydın,
24 Kasım
Öğretmenler Günü’ne ilişkin birer açıklamada bulundular.

Finlandiya
Parlamento Başkanı Suali Niinistö ve beraberindeki
heyetin ülkemizi ziyaret etmesinin uygun bulunduğuna ilişkin Başkanlık
tezkeresi Genel Kurulun bilgisine sunuldu.

Türkiye Cumhuriyeti
ile Libya Arap Halk Sosyalist Büyük Cemahiriyesi
Arasında Tarım Alanında Teknik, Bilimsel ve Ekonomik İşbirliği Protokolünün
Onaylanmasının Uygun Bulunduğuna Dair Kanun Tasarısı’nın Türkiye Büyük Millet
Meclisi İç Tüzüğü’nün 75’inci maddesine göre geri gönderilmesine ilişkin
Başbakanlık tezkeresi okundu; Dışişleri Komisyonunda bulunan tasarının Hükûmete geri verildiği bildirildi.

Artvin
Milletvekili Metin Arifağaoğlu ve 30 milletvekilinin,
Artvin’in Şavşat ve Borçka ilçelerinde meydana gelen taşkın olaylarının
(10/471),
Adıyaman
Milletvekili Şevket Köse ve 29 milletvekilinin, üniversite öğrencilerinin
barınma sorununun (10/472),
Afyonkarahisar Milletvekili
Halil Ünlütepe ve 29 milletvekilinin, vişne
üreticilerinin sorunlarının (10/473),
Araştırılarak
alınması gereken önlemlerin belirlenmesi amacıyla birer Meclis araştırması
açılmasına ilişkin önergeleri Genel Kurulun bilgisine sunuldu; önergelerin
gündemdeki yerlerini alacağı ve ön görüşmelerinin, sırası geldiğinde yapılacağı
açıklandı.
Aksaray Milletvekili
Ali Rıza Alaboyun’un, Malta Temsilciler Meclisi
Başkanı Louis Galea’nın himayelerinde Birleşmiş
Milletler ile ortak düzenlenen ve Malta’da gerçekleştirilecek olan “İklim
Değişikliğine Adaptasyon ve Doğal Afet Tehlikelerinin Azaltılması” konulu toplantıya
ismen davet edildiğine ilişkin Başkanlık tezkeresi kabul edildi.
Gündemin “Kanun Tasarı ve Teklifleri ile Komisyonlardan Gelen
Diğer İşler” kısmında bulunan 428, 403 ve 424 sıra sayılı kanun tasarı ve
tekliflerinin, bu kısmın 3, 4 ve 5’inci sıralarına alınması ve diğer işlerin
sırasının buna göre teselsül ettirilmesine; Genel Kurulun, 24 Kasım 2009 Salı
günkü birleşiminde 428 sıra sayılı Kanun Teklifi’nin görüşmelerinin
tamamlanmasına kadar çalışmalarını sürdürmesine, 25 Kasım 2009 Çarşamba günkü
birleşiminde ise deprem riskinin araştırılarak deprem yönetiminde alınması
gereken önlemlerin belirlenmesine ilişkin Meclis araştırması örergeleri ile madencilik sektörünün sorunları ve yer altı
kaynakları ile ilgili Meclis araştırması önergelerinin görüşülmesine ve bu
görüşmelerin tamamlanmasına kadar çalışmalarını sürdürmesine ilişkin Danışma
Kurulu önerisi, 

Muğla
Milletvekili Gürol Ergin’in, 5179 Sayılı Gıdaların Üretimi, Tüketimi ve
Denetlenmesine Dair Kanun Hükmünde Kararnamenin Değiştirilerek Kabulü Hakkında
Kanunda Değişiklik Yapılmasına Dair Kanun Teklifi’nin (2/316), İç Tüzük’ün
37’nci maddesine göre doğrudan gündeme alınmasına ilişkin önergesi,
Yapılan
görüşmelerden sonra kabul edildi.

Gündemin “Kanun
Tasarı ve Teklifleri ile Komisyonlardan Gelen Diğer İşler” kısmının:
1’inci sırasında
bulunan ve İç Tüzük’ün 91’inci maddesi kapsamında değerlendirilerek temel kanun
olarak bölümler hâlinde görüşülmesi kabul edilen, Türk Ticaret Kanunu Tasarısı
ve Adalet Komisyonu Raporu’nun (1/324) (S. Sayısı: 96),
2’nci sırasında
bulunan ve İç Tüzük’ün 91’inci maddesi kapsamında değerlendirilerek temel kanun
olarak bölümler hâlinde görüşülmesi kabul edilen, Türk Borçlar Kanunu Tasarısı
ve Adalet Komisyonu Raporu’nun (1/499) (S. Sayısı: 321),
Görüşmeleri
komisyon yetkilileri Genel Kurulda hazır bulunmadığından ertelendi.

3’üncü sırasına
alınan, Van Milletvekili Kerem Altun ve 2
Milletvekilinin, Millî Eğitim Bakanlığının Teşkilat ve Görevleri Hakkında
Kanuna Geçici Madde Eklenmesine İlişkin Kanun Teklifi ile Plan ve Bütçe
Komisyonu Raporu’nun (2/532) (S. Sayısı: 428) görüşmeleri tamamlanarak kabul
edildi.

25 Kasım 2009
Çarşamba günü, alınan karar gereğince saat 13.00’te toplanmak üzere birleşime
22.22’de son verildi.










Meral
  AKŞENER













Başkan Vekili 
























Yusuf
  COŞKUN





Fatih
  METİN







Bingöl





Bolu







Kâtip Üye





Kâtip Üye





25
Kasım 2009 Çarşamba
BİRİNCİ
OTURUM 
Açılma
Saati: 13.10
BAŞKAN:
Başkan Vekili Meral AKŞENER
KÂTİP
ÜYELER: Fatih METİN (Bolu),Yusuf COŞKUN (Bingöl) 
BAŞKAN – Türkiye
Büyük Millet Meclisinin 23’üncü Birleşimini açıyorum. 
II.-
Y O K L A M A
BAŞKAN -
Elektronik cihazla yoklama yapacağız.
Yoklama için üç
dakika süre vereceğim. 
Sayın
milletvekillerinin oy düğmelerine basarak salonda bulunduklarını
bildirmelerini, bu süre içerisinde elektronik sisteme giremeyen
milletvekillerinin salonda hazır bulunan teknik personelden yardım
istemelerini, buna rağmen sisteme giremeyen üyelerin ise yoklama pusulalarını
görevli personel aracılığıyla üç dakikalık süre içerisinde Başkanlığa
ulaştırmalarını rica ediyorum. 
Yoklama işlemini
başlatıyorum. 
(Elektronik
cihazla yoklama yapıldı) 
BAŞKAN –Toplantı
yeter sayısı yoktur.
Birleşime beş
dakika ara veriyorum.
Kapanma
Saati: 13.15

İKİNCİ
OTURUM
Açılma
Saati: 13.24
BAŞKAN:
Başkan Vekili Meral AKŞENER 
KÂTİP
ÜYELER: Bayram ÖZÇELİK (Burdur), Yusuf COŞKUN (Bingöl) 
BAŞKAN – Sayın
milletvekilleri, Türkiye Büyük Millet Meclisinin 23’üncü Birleşiminin İkinci Oturumunu
açıyorum. 
II.-
YOKLAMA
BAŞKAN – Yapılan
ilk yoklamada toplantı yeter sayısı bulunamamıştı.
Şimdi yeniden
elektronik cihazla yoklama yapacağız.
Yoklama için üç
dakika süre veriyorum, yoklama işlemini başlatıyorum. 
(Elektronik
cihazla yoklama yapıldı) 
BAŞKAN – Yapılan
ikinci yoklamada da toplantı yeter sayısı bulunamadığından, alınan karar
gereğince kanun tasarı ve teklifleri ile komisyonlardan gelen diğer işleri
sırasıyla görüşmek için 1 Aralık 2009 Salı günü saat
15.00’te toplanmak üzere birleşimi kapatıyorum.
Kapanma
Saati: 13.28




