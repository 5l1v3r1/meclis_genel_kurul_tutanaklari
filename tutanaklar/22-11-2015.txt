
















DÖNEM: 26
 CİLT: 1  YASAMA YILI: 1





TÜRKİYE BÜYÜK MİLLET
MECLİSİ
TUTANAK DERGİSİ






2’nci Birleşim
22 Kasım 2015 Pazar





(TBMM Tutanak Hizmetleri Başkanlığı
tarafından hazırlanan bu Tutanak Dergisi’nde yer alan ve kâtip üyeler tarafından
okunmuş bulunan her tür belge ile konuşmacılar tarafından ifade
edilmiş ve tırnak içinde belirtilmiş alıntı sözler aslına uygun
olarak yazılmıştır.)

İ
Ç İ N D E K İ L E R

I.- GEÇEN TUTANAK ÖZETİ
II.- AÇIKLAMALAR
1.- Diyarbakır Milletvekili İdris
Baluken’in, Güneydoğu Anadolu Bölgesi’nin bazı yerleşim yerlerinde
sokağa çıkma yasağı uygulanması nedeniyle bazı HDP milletvekillerinin
Genel Kurulda bulunamadıklarına ve Başkanlık Divanının, bu
milletvekillerinin, Başkanlık seçimi için yapılan oylamaya katılımlarının
sağlanmasına yönelik bir tutum sergilemesi gerektiğine ilişkin açıklaması

2.- Diyarbakır Milletvekili İdris
Baluken’in, Güneydoğu Anadolu Bölgesi’nin bazı yerleşim yerlerinde
sokağa çıkma yasağı uygulanmasına karşı çıkan HDP
milletvekillerine yönelik saldırgan tutumla ilgili Başkanlık Divanının
tavrını öğrenmek istediklerine ilişkin açıklaması 
III.- ANT İÇME
1.- Hakkâri Milletvekili Abdullah
Zeydan’ın ant içmesi
IV.- BAŞKANLIĞIN GENEL
KURULA SUNUŞLARI
A)
Tezkereler
1.- Cumhurbaşkanlığının, Türkiye
Cumhuriyeti Anayasası’nın 114’üncü maddesi gereğince, yeni Meclisin
toplanacağı 17 Kasım 2015 günü görevi sona erecek olan geçici Bakanlar
Kurulunun yeni hükûmet kuruluncaya kadar göreve devamının istendiğine ilişkin
tezkeresi (3/1)
2.- Cumhurbaşkanlığının,
Bakanlar Kurulunun yeniden kurulması için Türkiye Cumhuriyeti Anayasası’nın
109’uncu maddesi uyarınca, Konya Milletvekili ve Adalet ve Kalkınma Partisi
Genel Başkanı Ahmet Davutoğlu’nun görevlendirildiğine; seçilecek
bakanların atanmaları yapıldıktan sonra Bakanlar Kurulu listesinin ayrıca gönderileceğine
ilişkin tezkeresi (3/2)
V.- ÖNERİLER
A) Danışma
Kurulu Önerileri
1.- Danışma Kurulunun, TBMM Genel
Kurulunun 22 Kasım 2015 Pazar günkü birleşiminde TBMM Başkanı seçilinceye
kadar çalışmalarına devam etmesine ilişkin önerisi 
VI.- SEÇİMLER
1.- Türkiye
Büyük Millet Meclisi Başkanı seçimi
VII.- TEBRİK, TEMENNİ VE
TEŞEKKÜRLER
1.- TBMM Başkanı İsmail
Kahraman’ın, Başkan seçilmesi dolayısıyla teşekkür konuşması 
I.- GEÇEN TUTANAK ÖZETİ
TBMM Genel Kurulu saat 15.00’te açılarak
iki oturum yaptı.
Genel Kurulu teşrif
eden Cumhurbaşkanı Recep Tayyip Erdoğan’a Başkanlıkça “Hoş
geldiniz.” denildi.
İstiklal Marşı okundu.
Oturum Başkanı TBMM Geçici Başkanı
Deniz Baykal, Türkiye Büyük Millet Meclisinin 26’ncı Döneminin açılışı
nedeniyle bir konuşma yaptı ve ant içti.
Milletvekilleri, seçim çevresi ve
soyadları alfabetik sırasına göre ant içtiler.
Ant içme sırası Ankara ili milletvekillerine
geldiğinde, Mustafa Kemal Atatürk’ün manevi huzurunda bir dakikalık saygı
duruşunda bulunuldu.
Geçici Başkanlıkça, TBMM Başkanlığına
adaylık sürecine ilişkin bir açıklamada bulunuldu.
Alınan karar gereğince, TBMM Başkanı
seçimini yapmak için 22 Kasım 2015 Pazar günü saat 15.00’te toplanmak üzere
birleşime 00.11’de son verildi.

 Deniz
BAYKAL
 Geçici
Başkan
 Ayşe
ACAR BAŞARAN Sena
Nur ÇELİK
 Batman
 Antalya
 Geçici
Kâtip Üye Geçici
Kâtip Üye
 Dilek
ÖCALAN Burcu
ÇELİK ÖZKAN
 Şanlıurfa  Muş
 Geçici
Kâtip Üye Geçici
Kâtip Üye


22 Kasım 2015 Pazar
BİRİNCİ OTURUM
Açılma Saati: 15.00
BAŞKAN: Geçici Başkan
Deniz BAYKAL
KÂTİP ÜYELER : Geçici Kâtip Üye
Ayşe ACAR BAŞARAN (Batman),
Geçici Kâtip Üye Sena Nur ÇELİK
(Antalya)



BAŞKAN – Sayın milletvekilleri,
toplantı yeter sayısı vardır.
Türkiye Büyük Millet Meclisinin 2’nci
Birleşimini açıyorum. 
Gündeme geçiyoruz. 
İDRİS BALUKEN (Diyarbakır)
– Sayın Başkan, söz talebim olacaktı gündeme geçmeden önce. 
BAŞKAN – Buyurun.
(HDP sıralarından pankart gösterilmesi)
II.- AÇIKLAMALAR
1.-
Diyarbakır Milletvekili İdris Baluken’in, Güneydoğu Anadolu Bölgesi’nin
bazı yerleşim yerlerinde sokağa çıkma yasağı uygulanması
nedeniyle bazı HDP milletvekillerinin Genel Kurulda bulunamadıklarına ve Başkanlık
Divanının, bu milletvekillerinin, Başkanlık seçimi için yapılan oylamaya
katılımlarının sağlanmasına yönelik bir tutum sergilemesi gerektiğine
ilişkin açıklaması
İDRİS BALUKEN (Diyarbakır)
– Sayın Başkan, bir hususu hem bilginize hem Başkanlık Divanının
ve Genel Kurulun bilgisine sunmak istiyorum. 
Biliyorsunuz, bugün, İç Tüzük gereği,
Meclis, Başkanlık seçimini yapmak üzere toplanmış durumda. Ancak, bütün
ülkenin de takip ettiği üzere 7 Hazirandan sonra başlayan bir darbe
ve savaş konsepti maalesef 1 Kasım seçimlerinden sonra da bütün yakıcılığıyla
ülkenin her tarafında can almaya devam ediyor. Bu saat itibarıyla...
PERVİN BULDAN (İstanbul)
– Bir uğultu var Sayın Başkan. Öncelikle uğultuyu
keserseniz... Anlaşılmıyor çünkü. 
BAŞKAN – Evet, buyurun. 
İDRİS BALUKEN (Diyarbakır)
– Bu saat itibarıyla Nusaybin’de -Mardin’in Nusaybin ilçesinde- onuncu gününü
aşan bir sokağa çıkma yasağı uygulaması var. Aynı şekilde Yüksekova’da
üçüncü gününü aşan “sokağa çıkma yasağı” adı altındaki bir darbe
zihniyetiyle karşı karşıyayız. Nusaybin’de bugüne kadar 7 yurttaşımız
-7 vatandaşımız- yaşamını yitirdi. Nusaybin’de sokağa çıkma yasağının
uygulandığı günden bu saate kadar 7 yurttaşımız yaşamını
yitirdi. Yine, 20’ye yakın yurttaşımız en temel sağlık hizmetleri
alamayacak şekilde ağır yaralandı. Yüksekova’da üç gündür devam eden “sokağa
çıkma yasağı” adı altındaki bu darbe uygulamasında 2 yurttaşımız yaşamını
yitirdi, yine onlarca yaralı yurttaşımız var.
BAŞKAN – Talebinizi alabilir
miyim.
İDRİS BALUKEN (Diyarbakır)
– Talebim şöyle, geleceğim Sayın Başkan, sabrınıza sığınarak…
On güne yakındır Nusaybin’de elektrik
yok, su yok, en temel ihtiyaçlar karşılanamıyor. Açık bir şekilde
oradaki sivil halka yönelik bir katliam girişimi var. Buna dikkat çekmek için
daha önce Cizre ve Silvan’da da olduğu gibi oraya giden vekil arkadaşlarımıza
yönelik de öldürücü müdahaleler yapılıyor. Şu anda Nusaybin’de bulunan 4
vekil arkadaşımız açlık grevinde bulunuyorlar. 2 vekil arkadaşımız
ilk gün, sokağa çıkma yasağı uygulamasından dolayı Genel Kurula gelip
yemin edemediler. Yani Yüksekova, Cizre ve Nusaybin’deki bu darbe uygulamalarından
dolayı şu anda onlarca vekilimiz sivil katliam girişimlerine karşı
kendi bedenini canlı kalkan yapmak üzere orada halkın yanında bulunuyorlar ve
bugünkü oylamaya da katılamayacaklar. 
Dolayısıyla, sizin, İç Tüzük’te
her ne kadar belirlenmiş olan bazı kriterler olsa bile, bugünkü Başkanlık
seçimine milletvekillerimizin iradesini yansıtmama durumundan dolayı, devrede
olan bu darbe uygulamasından dolayı bu durumu tekrar Başkanlık Divanı
olarak değerlendirmeniz ve tüm milletvekillerinin Genel Kuruldaki oylamaya
katılımını sağlayacak bir tutumu açığa çıkarmanız için bir tartışma
yürütüp karar vermeniz gerekiyor. Bu konudaki ısrarımız ve tavrımız nettir, ısrarcıyız.
Aksi bir tutum olursa biz bu konuda tutumunuz hakkında usul tartışması açacağız.
Çünkü mevcut darbe…
BAŞKAN – Evet, anlaşıldı
Sayın Baluken.
İDRİS BALUKEN (Diyarbakır)
– Sayın Başkan, çünkü mevcut darbe uygulamasıyla ilgili Genel
Kurulun bir bilgisi yoktur. Bir sıkıyönetim ilanı yok, bir darbe yaşanmadı
ama kent merkezlerinde Anayasa’nın yaşam hakkı, sağlık hakkı, seyahat
özgürlük hakkı, eğitim hakkı başta olmak üzere bütün bu temel hakları
hiçe sayacak uygulamalarına karşıt faşizan bir uygulama var. O
nedenle bununla ilgili bir tavır belirlemenizi isteyeceğim. 
BAŞKAN – Teşekkür
ederim.
Sayın Baluken; düşüncelerinizi, değerlendirmelerinizi
Türkiye Büyük Millet Meclisinin, Hükûmetin bilgisine sunmuş
bulunuyorsunuz, hepimiz dinledik. Bu konular, belirtilen konular önemlidir,
hayatidir ancak Türkiye Büyük Millet Meclisi gündemi çerçevesinde her konunun
nasıl gündem konusu olabileceği İç Tüzük’e göre düzenlenmektedir. O
nedenle bu çerçevede, şu aşamada yapabileceğimiz herhangi bir şey
yoktur. Bu açıklamalarınız tutanakta da yerini almıştır. Önümüzdeki süreç
içinde inanıyorum Türkiye Büyük Millet Meclisi bu konuları görevini tamamladıktan,
yemin törenini bitirdikten ve Başkanlık Divanını oluşturduktan sonra
elbette öncelikle bu konuları ele alacaktır. 
Çok teşekkür ediyorum.
İDRİS BALUKEN (Diyarbakır)
– Sayın Başkan, burada dikkatinizi tekrar çekmek istediğim
husus milletvekillerimizin yaşanmış olan bu darbe uygulamalarından
dolayı bu oylamaya katılamayacak olmasıdır.
BAŞKAN – Anlıyorum.
İDRİS BALUKEN (Diyarbakır)
– İlk günde sokağa çıkma yasağı uygulaması nedeniyle
Nusaybin’de bulunan arkadaşlarımız istemelerine rağmen ant içemediler.
BAŞKAN – Bunu ifade ettiniz.
İDRİS BALUKEN (Diyarbakır)
– O nedenle sizin bu durumu mutlaka göz önünde bulundurarak bir karar
vermeniz gerekiyor.
BAŞKAN – Bunu ifade ettiniz.

Teşekkür ederim.
İDRİS BALUKEN (Diyarbakır)
– Eğer bu konudaki tavrınız değişmeyecekse tutumunuz hakkında
usul tartışması açacağız.
BAŞKAN – Olabilir. Yani…
SIRRI SÜREYYA ÖNDER (Ankara) – “Olabilir”
dedin bir kere Başkan.
BAŞKAN – Benim konumum…
MAHİR ÜNAL (Kahramanmaraş)
– Sayın Başkan, bu konuda İç Tüzük gayet açıktır.
BAŞKAN – Evet.
MAHİR ÜNAL (Kahramanmaraş)
– Siz de İç Tüzük konusunda, bu konuda tutumunuzu belirteceğinizi
ifade ettiniz. Dolayısıyla, siz lütfen işlemlerinize devam ediniz.
İDRİS BALUKEN (Diyarbakır)
– Milletvekillerimiz oylamaya katılamayacak Sayın Başkan.
BAŞKAN – Yani İç Tüzük’ü
uygulayan bir Başkan, İç Tüzük’ün dışına çıkmayan bir Başkanın
tutumu hakkında söz talebini haklı bulmam mümkün değildir. Gündemi ve İç
Tüzük’ü uyguluyorum. (AK PARTİ sıralarından alkışlar)
İDRİS BALUKEN (Diyarbakır)
– Sayın Başkan, sivil halka yönelik katliam girişimleri varken,
milletvekilleri yemin etmeye bile gelemeyecekken, bu tutumu gösteremezsiniz.
(AK PARTİ sıralarından gürültüler)
BAŞKAN – Meclisin sükûnetini
rica ediyorum, Meclisin sükûnetini rica ediyorum.
İDRİS BALUKEN (Diyarbakır)
– Burada milletvekillerinin yemin etmesi ve oylamaya katılmasıyla ilgili
fiilî bir engelleme durumu var. 
BAŞKAN – Bir tartışma açmadık.
MAHİR ÜNAL (Kahramanmaraş)
– Sayın Başkan…
BAŞKAN – Evet.
MAHİR ÜNAL (Kahramanmaraş)
– Sayın Başkan, şu anda Türkiye Büyük Millet Meclisinin çatısı
altında bir parlamenter olarak konuşuyor Sayın Grup Başkan Vekili.
Dolayısıyla, Türkiye Cumhuriyeti devletinin ve Türkiye Büyük Millet Meclisinin
Anayasa’sı ve İç Tüzük’ü bellidir efendim. Burada bir milletvekilinin kamu
düzenini sağlamakla görevli ve -orada açılan hendekler ve mayınlarla
ilgili- orada yaşayan vatandaşlarımızın güvenliğini sağlamaya
çalışan emniyet mensuplarına “katliam” ifadesi kullanmasını kınıyorum Sayın
Başkan. (AK PARTİ sıralarından alkışlar, HDP sıralarından gürültüler)
BAŞKAN – Değerli arkadaşlarım,
gündeme alınmamış bir konuyla ilgili fiilî durum yaratarak bir tartışmanın
içine girmenin uygun olmadığını düşünüyorum. O çerçevede gündemimizi
uygulamaya geçiyorum. (AK PARTİ sıralarından alkışlar)
III.- ANT İÇME
1.-
Hakkâri Milletvekili Abdullah Zeydan’ın ant içmesi
BAŞKAN – Değerli arkadaşlarım,
Anayasa’mıza göre milletvekillerinin göreve başlamadan önce ant içmeleri
gerekmektedir. 
Şimdi, geçen birleşimde ant içmemiş
olan sayın milletvekillerinin adlarını sırasıyla okutup ant içmek üzere kürsüye
davet ediyorum. (HDP sıralarından “Katliam var!” sesleri)
Ağrı Milletvekili Leyla Zana… Yok.
NURSEL AYDOĞAN (Diyarbakır)
– Nusaybin’de katliam var. Sivil halkı bomba atarak katlediyorsunuz.
BAŞKAN – Hakkâri
Milletvekili Sayın Abdullah Zeydan.
Buyurun.
İDRİS BALUKEN (Diyarbakır)
– Sayın Başkan, bakın, milletvekilinin eli sarılı. Sizin usul olarak
uygun görmediğiniz uygulamalar sonucu milletvekili yaralı hâlde geliyor. 
(Hakkâri Milletvekili Abdullah Zeydan
ant içti)
BAŞKAN – Teşekkür
ederim. 
İstanbul Milletvekili Sayın
Selahattin Demirtaş… Yok.
Mardin Milletvekili Sayın Ali Atalan…
Yok.
İDRİS BALUKEN (Diyarbakır)
– Açlık grevinde kendisi.
BAŞKAN – Evet, Mardin
Milletvekili Sayın Gülser Yıldırım…
İDRİS BALUKEN (Diyarbakır)
– Gülser Yıldırım gelmek istiyor ama gelemiyor, siz buna seyirci kalamazsınız!
BAŞKAN – Arkadaşlarımız
bundan sonra ilk katıldıkları oturumda yeminlerini yapabileceklerdir. 
Cumhurbaşkanlığının iki
tezkeresi vardır, ayrı ayrı okutup bilginize sunacağım.
Geçici Bakanlar Kurulunun yeni hükûmet
kuruluncaya kadar göreve devamına ilişkin tezkereyi okutuyorum.
Buyurun: 
IV.- BAŞKANLIĞIN GENEL
KURULA SUNUŞLARI
A) Tezkereler
1.-
Cumhurbaşkanlığının, Türkiye Cumhuriyeti Anayasası’nın 114’üncü
maddesi gereğince, yeni Meclisin toplanacağı 17 Kasım 2015 günü görevi
sona erecek olan geçici Bakanlar Kurulunun yeni hükûmet kuruluncaya kadar göreve
devamının istendiğine ilişkin tezkeresi (3/1)
Türkiye Büyük Millet Meclisi Başkanlığına
Türkiye Cumhuriyeti Anayasasının 114’üncü
maddesi gereğince yeni Meclisin toplanacağı 17 Kasım 2015 günü görevi
sona erecek olan geçici Bakanlar Kurulunun, yeni hükûmet kuruluncaya kadar göreve
devamının istendiğini bilgilerinize sunarım. 
 Recep
Tayyip Erdoğan
 Cumhurbaşkanı
(AK
PARTİ sıralarından alkışlar) 
BAŞKAN
– Şimdi, Bakanlar Kurulunun yeniden kurulması için görevlendirilmeye
ilişkin tezkereyi okutuyorum: 
2.- Cumhurbaşkanlığının,
Bakanlar Kurulunun yeniden kurulması için Türkiye Cumhuriyeti Anayasası’nın
109’uncu maddesi uyarınca, Konya Milletvekili ve Adalet ve Kalkınma Partisi
Genel Başkanı Ahmet Davutoğlu’nun görevlendirildiğine; seçilecek
bakanların atanmaları yapıldıktan sonra Bakanlar Kurulu listesinin ayrıca gönderileceğine
ilişkin tezkeresi (3/2)
Türkiye
Büyük Millet Meclisi Başkanlığına
Bakanlar
Kurulunun yeniden kurulması için, Türkiye Cumhuriyeti Anayasası’nın 109’uncu
maddesi uyarınca, Konya Milletvekili ve Adalet ve Kalkınma Partisi Genel Başkanı
Sayın Ahmet Davutoğlu görevlendirilmiştir. (AK PARTİ sıralarından
alkışlar)
Seçilecek
bakanların atanmaları yapıldıktan sonra Bakanlar Kurulu listesinin ayrıca gönderileceğini
bilgilerinize sunarım. 
 Recep
Tayyip Erdoğan
 Cumhurbaşkanı
(AK
PARTİ sıralarından alkışlar)
BAŞKAN
– Bilgilerinize sunulmuştur. 
SIRRI
SÜREYYA ÖNDER (Ankara) – Sayın Başkan…
BAŞKAN
- Danışma Kurulunun bir önerisi vardır…
SIRRI
SÜREYYA ÖNDER (Ankara) – Sayın Başkan…
BAŞKAN
- …okutup işleme alacağım ve oylarınıza sunacağım. 
İDRİS
BALUKEN (Diyarbakır) – Sayın Başkan, söz istiyor arkadaşımız.
SIRRI
SÜREYYA ÖNDER (Ankara) – Sayın Başkan…
BAŞKAN
– Buyurun.
SIRRI
SÜREYYA ÖNDER (Ankara) – Sayın Başkan, birinci tezkere Anayasa’ya ve
hukuku aykırıdır dolayısıyla… (AK PARTİ sıralarından gürültüler) 
MİHRİMAH
BELMA SATIR (İstanbul) – Başkanım, grup başkan vekili değil
niye söz veriyorsunuz?
SIRRI
SÜREYYA ÖNDER (Ankara) – Arkadaşlar, bir dakika.
Sayın
Davutoğlu’nun görevlendirilmesinde bir mani hâl yok fakat seçim hükûmetinin
ne şartlar altında görev yapabileceği Anayasa’mızda çok sarihtir. 
MİHRİMAH
BELMA SATIR (İstanbul) – Sayın Başkan, Sayın Vekil grup başkan
vekili değil, niye söz veriyorsunuz? 
SIRRI
SÜREYYA ÖNDER (Ankara) – Hukuk işlerinden bu konuda… Bu Hükûmet
butlandır. Kabine böyle bir görevlendirmeye tabi tutulamaz, Anayasa gereği
söylüyorum. Bu konuda, lütfen, hukuk işlerinden görüş alın. Bu
tezkereyi tekrar Cumhurbaşkanlığına iade etmeniz gerekiyor. 
BAŞKAN
– Anayasa’ya aykırılık iddiasının intikal ettirileceği merci
bellidir. O mercie bu konu aktarılır ve gereği orada değerlendirilir.
(AK PARTİ sıralarından alkışlar) 
SIRRI
SÜREYYA ÖNDER (Ankara) – Sayın Başkan, keşke tutanaklara böyle
geçmeseydi sizin bu tutumunuz! 
BAŞKAN
– Tutanaklara istedikleriniz geçti. 
SIRRI
SÜREYYA ÖNDER (Ankara) – Çünkü, efendim, Anayasa’da seçim hükümetinin görevi
yeni parlamento seçildiği gün sona erer yazıyor. Çok açık hüküm var, amir
hükümdür. Görevine devam ettirilemez. 
MAHİR
ÜNAL (Kahramanmaraş) – Sayın Cumhurbaşkanı da tekrardan görevlendirir
efendim, bu da son derece açıktır. 
SIRRI
SÜREYYA ÖNDER (Ankara) – Açık bir görevlendirme, tek tek bakanların
atanması şeklinde yapılabilir. Hukuku da biz mi öğreteceğiz! Bu
kadar başımız dertte, bu kadar… (HDP sıralarından alkışlar) 
MAHİR
ÜNAL (Kahramanmaraş) – Sayın Başkan, lütfen konuşmacıyı
saygılı olmaya çağırın! 
SIRRI
SÜREYYA ÖNDER (Ankara) – Başkanım, bu sizin yetkiniz dahilindedir. 
MAHİR
ÜNAL (Kahramanmaraş) – Gündeme devam edin Sayın Başkan. 
BAŞKAN
– Yeni hükûmet kuruluncaya kadar eskisinin göreve devam etmesi köklü bir
Parlamento geleneğidir. (AK PARTİ sıralarından alkışlar) 
İDRİS
BALUKEN (Diyarbakır) – Anayasa, Parlamento geleneğinin üzerindedir
Sayın Başkan. 
SIRRI
SÜREYYA ÖNDER (Ankara) – Anayasa bütün geleneklerin üzerindedir Sayın Başkan.

İDRİS
BALUKEN (Diyarbakır) – Siz Anayasa’yı hiçe sayarak Parlamento geleneğini
buraya taşıyamazsınız. Referans almanız gereken budur.
SIRRI
SÜREYYA ÖNDER (Ankara) – Gelenek, teamül, ancak Anayasa’da amir hüküm
yoksa kullanılabilecek, başvurulabilecek şeyler. Anayasa’da amir hüküm
var. Gelenek, ne geleneği? 
İDRİS
BALUKEN (Diyarbakır) – Kanunlara danışın Sayın Başkan,
Anayasa’ya uygun mu? 
SIRRI
SÜREYYA ÖNDER (Ankara) – Biz desek ki: “Yemin etmemek bizim geleneğimizde
var.” Siz diyorsunuz ki: “Anayasa hükmü.” Ee, peki bu tutarsızlığı nasıl
izah edeceksiniz? 
MAHİR
ÜNAL (Kahramanmaraş) – Sayın Başkan, lütfen işleme devam
edelim. 
BAŞKAN
– Evet, Parlamento, her türlü düşüncenin özgürce ifade edilebileceği
bir ortamdır, hiç kuşku yok. Arkadaşlarımız düşüncelerini ifade
ediyorlar ama Parlamentonun sorumluluğunun gereğiyle görevini yerine
getirmesi de esastır. Gündemimiz var, gündemimizi uyguluyoruz. Düşünceleriniz
tutanaklara geçmiştir, siyasi değerlendirme konusu olmaya da devam
edecektir. O bakımdan yapacak bir şey yoktur. 
SIRRI
SÜREYYA ÖNDER (Ankara) – Sizinki de geçti “AKP sıralarından alkışlar”
olarak.
BAŞKAN
– Buyurun, okuyun lütfen.
V.- ÖNERİLER
A) Danışma
Kurulu Önerileri
1.- Danışma Kurulunun, TBMM
Genel Kurulunun 22 Kasım 2015 Pazar günkü birleşiminde TBMM Başkanı
seçilinceye kadar çalışmalarına devam etmesine ilişkin önerisi 
 22/11/2015
Danışma
Kurulu Önerisi
Danışma
Kurulunun 22/11/2015 Pazar günü (Bugün) yaptığı toplantıda aşağıdaki
önerinin Genel Kurulun onayına sunulması uygun görülmüştür.
 Deniz
Baykal  Mahir
Ünal Engin
Altay
 Türkiye Büyük
Millet Adalet
ve Kalkınma Partisi  Cumhuriyet
Halk Partisi 
 Meclisi Geçici Başkanı
 Grubu
Başkan Vekili Grubu
Başkan Vekili
 İdris
Baluken Oktay
Vural
 Halkların Demokratik Partisi  Milliyetçi Hareket Partisi 
 Grubu
Başkan Vekili Grubu
Başkan Vekili
Öneri:
TBMM
Genel Kurulunun 22 Kasım 2015 Pazar günkü (Bugün) birleşiminde TBMM başkanı
seçilinceye kadar çalışmalarına devam etmesi önerilmiştir.
BAŞKAN
– Öneriyi oylarınıza sunuyorum: Kabul edenler... Kabul etmeyenler...
Kabul edilmiştir.
Gündemin
“Seçim” kısmına geçiyoruz.
VI.- SEÇİMLER
1.- Türkiye
Büyük Millet Meclisi Başkanı seçimi
BAŞKAN
– Gündemimize göre Türkiye Büyük Millet Meclisi başkanının seçimini
yapacağız. 
Başkanlık
için aday gösterme önergeleri vardır, müracaat sırasına göre okutuyorum.
Buyurun.

 18/11/2015
Türkiye
Büyük Millet Meclisi Başkanlık Divanına
26’ncı
Dönem Türkiye Büyük Millet Meclisi başkanlığına Kayseri Milletvekili
Sayın Yusuf Halaçoğlu’nu aday gösteriyoruz.
Anayasa’nın
94’üncü ve Meclis İçtüzüğü’nün 10’uncu maddeleri uyarınca gereğinin
yapılmasını arz ederiz. 
Saygılarımızla.
 Oktay
Vural İsmet
Büyükataman
 İzmir Bursa
(MHP
sıralarından alkışlar) 
 20/11/2015
Türkiye
Büyük Millet Meclisi Başkanlığına
Anayasa’nın
94’üncü ve TBMM İçtüzüğü’nün 10’uncu maddesi uyarınca 26’ncı Dönem
ilk devre Türkiye Büyük Millet Meclisi başkanlığına aday olmak
istiyorum.
Gereğini
saygılarımla arz ederim. 
 İsmail
Kahraman
 İstanbul
(AK
PARTİ sıralarından alkışlar) 
 20/11/2015
Türkiye
Büyük Millet Meclisi Başkanlığına
Anayasa’nın
94’üncü ve TBMM İçtüzüğü’nün 10’uncu maddesi uyarınca 26’ncı Dönem
ilk devre Türkiye Büyük Millet Meclisi başkanı adayı olarak İstanbul
Milletvekili İsmail Kahraman’ın adaylığını arz ve teklif ederiz.
Saygılarımızla.

 Mahir
Ünal Ahmet
Aydın İlknur
İnceöz
 Kahramanmaraş Adıyaman Aksaray
 Mehmet
Doğan Kubat Abdulhamit
Gül
 İstanbul Gaziantep
Türkiye
Büyük Millet Meclisi Başkanlığına
Anayasa’nın
94’üncü, TBMM İçtüzüğü’nün 10’uncu maddeleri uyarınca, 26’ncı Dönem
1’inci Devre Türkiye Büyük Millet Meclisi Başkanı seçiminde Ayşe Gülsün
Bilgehan’ı aday olarak gösteriyoruz. 
 20/11/2015
 Engin
Altay Levent
Gök  Özgür
Özel
 İstanbul
 Ankara Manisa
 İbrahim
Özdiş Zülfikar
İnönü Tümer Elif
Doğan Türkmen
 Adana Adana Adana
 Aydın
Uslupehlivan Burcu
Köksal Mustafa
Tuncer
 Adana Afyonkarahisar Amasya 
 Tekin
Bingöl Murat
Emir Ali
Haydar Hakverdi
 Ankara Ankara Ankara 
 Ahmet
Haluk Koç Bülent
Kuşoğlu Aylin
Nazlıaka
 Ankara Ankara Ankara
 Şenal
Sarıhan Nihat
Yeşil Necati
Yılmaz
 Ankara Ankara Ankara
 Mustafa
Akaydın Çetin
Osman Budak Niyazi
Nefi Kara
 Antalya Antalya Antalya
 Devrim
Kök Öztürk
Yılmaz Uğur
Bayraktutan
 Antalya Ardahan Artvin
 Metin
Lütfi Baydar Bülent
Tezcan Hüseyin
Yıldız
 Aydın Aydın Aydın
 Ahmet
Akın Namık
Havutça Mehmet
Tüm
 Balıkesir Balıkesir Balıkesir
Muhammet
Rıza Yalçınkaya Yaşar
Tüzün Tanju
Özcan
 Bartın Bilecik Bolu
 Mehmet
Göker Nurhayat
Altaca Kayışoğlu Erkan
Aydın
 Burdur Bursa Bursa
 Ceyhun
İrgil Lale
Karabıyık Orhan
Sarıbal
 Bursa Bursa Bursa
 Muharrem
Erkek Bülent
Öz Tufan
Köse
 Çanakkale Çanakkale Çorum 
 Kazım
Arslan Melike
Basmacı Erdin
Bircan
 Denizli Denizli Edirne
 Okan
Gaytancıoğlu Utku
Çakırözer Gaye
Usluer
 Edirne Eskişehir Eskişehir
 Cemal
Okan Yüksel Akif
Ekici Mehmet
Gökdağ
 Eskişehir Gaziantep Gaziantep
 Bülent Yener Bektaşoğlu Mevlüt
Dudu Birol
Ertem
 Giresun Hatay Hatay
 Serkan
Topal Hilmi
Yarayıcı İrfan
Bakır
 Hatay Hatay Isparta
 Onursal
Adıgüzel Yakup
Akkaya Gamze
Akkuş İlgezdi
 İstanbul İstanbul İstanbul
 Süleyman Sencer
Ayata Mehmet
Bekaroğlu Kadri
Enis Berberoğlu
 İstanbul İstanbul İstanbul
 İlhan
Cihaner Dursun
Çiçek Selina
Doğan
 İstanbul İstanbul İstanbul
 Zeynel
Emre Didem
Engin Eren
Erdem
 İstanbul İstanbul İstanbul
 Aykut
Erdoğdu Mehmet
Akif Hamzaçebi İlhan
Kesici
 İstanbul İstanbul İstanbul
 Ali
Özcan Sibel
Özdemir  Şafak
Pavey
 İstanbul İstanbul İstanbul
 Oğuz
Kaan Salıcı Ali
Şeker  Bihlun
Tamaylıgil
 İstanbul İstanbul İstanbul
 Mahmut
Tanal Mustafa
Sezgin Tanrıkulu Gürsel
Tekin
 İstanbul İstanbul İstanbul
 Erdoğan
Toprak Barış
Yarkadaş Gülay
Yedekci
 İstanbul İstanbul İstanbul
 Zeynep
Altıok Murat
Bakan Mustafa
Ali Balbay
 İzmir İzmir İzmir
 Tacettin
Bayır Musa
Çam Aytun
Çıray
 İzmir İzmir İzmir
 Ahmet Tuncay
Özkan Özcan
Purçu Selin
Sayek Böke
 İzmir İzmir İzmir
 Atila
Sertel Kamil
Okyay Sındır Zekeriya
Temizel
 İzmir İzmir İzmir
 Ali
Yiğit Çetin
Arık Vecdi
Gündoğdu
 İzmir Kayseri Kırklareli
 Türabi
Kayan Haydar
Akar Fatma
Kaplan Hürriyet
 Kırklareli Kocaeli Kocaeli
 Tahsin
Tarhan Mustafa
Hüsnü Bozkurt Veli
Ağbaba
 Kocaeli Konya Malatya
 Mazlum
Nurlu Tur
Yıldız Biçer Aytuğ
Atıcı
 Manisa Manisa Mersin
 Hüseyin
Çamak Serdal
Kuyucuoğlu Durmuş
Fikri Sağlar
 Mersin Mersin Mersin
 Ömer
Süha Aldan Nurettin
Demir Akın
Üstündağ
 Muğla Muğla Muğla
 Ömer
Fethi Gürer Seyit
Torun Engin
Özkoç
 Niğde Ordu Sakarya
 Hayati
Tekin  Kemal
Zeybek Barış
Karadeniz
 Samsun Samsun Sinop
 Ali
Akyıldız  Emre
Köprülü Faik
Öztrak
 Sivas
 Tekirdağ Tekirdağ
 Candan
Yüceer Kadim
Durmaz Haluk
Pekşen
 Tekirdağ Tokat Trabzon
 Gürsel
Erol Özkan
Yalım Muharrem
İnce
 Tunceli Uşak Yalova
 Ünal
Demirtaş Şerafettin
Turpcu
 Zonguldak Zonguldak
 21/11/2015
Türkiye
Büyük Millet Meclisi Başkanlığına
Anayasa’nın
94’üncü, TBMM İçtüzüğü’nün 10’uncu maddeleri uyarınca, 26’ncı Dönem
1’inci Devre Türkiye Büyük Millet Meclisi Başkanı seçiminde Mersin
Milletvekili Sayın Dengir Mir Mehmet Fırat’ı aday olarak gösteriyoruz.
Gereğini
arz ve talep ederiz.
 Pervin
Buldan  İdris
Baluken 
 İstanbul
 Diyarbakır
 Grup
Başkan Vekili  Grup
Başkan Vekili
BAŞKAN
– Bilgilerinize sunulmuştur.
Meclis
Başkanı aday isimlerini seçim çevrelerinin alfabetik sırasına göre mühürlü
oy pusulasında yer aldığı şekliyle okutuyorum:
Türkiye
Büyük Millet Meclisi Başkanı Aday Listesi:
Ayşe
Gülsün Bilgehan (Ankara)
İsmail
Kahraman (İstanbul)
Yusuf
Halaçoğlu (Kayseri)
Dengir
Mir Mehmet Fırat (Mersin)
BAŞKAN
– Sayın milletvekilleri, Anayasa’nın 94’üncü maddesinin dördüncü fıkrası
uyarınca Başkan seçimi gizli oyla yapılacaktır.
Başkan
seçilebilmek için ilk iki oylamada üye tam sayısının üçte 2 çoğunluğu
yani en az 367 oy, üçüncü oylamada üye tam sayısının salt çoğunluğu
yani en az 276 oy aranacaktır, üçüncü oylamada salt çoğunluk sağlanamazsa
bu oylamada en çok oy alan iki aday için dördüncü oylama yapılacak ve dördüncü
oylamada en fazla oy alan aday Başkan seçilmiş olacaktır.
Gizli
oylamanın ne şekilde yapılacağını arz ediyorum: Komisyon ve hükûmet sıralarında
yer alan kâtip üyelerden, komisyon sırasındaki kâtip üyeler Adana’dan başlayarak
Denizli’ye kadar -Denizli dâhil- ve Diyarbakır’dan başlayarak İstanbul’a
kadar -İstanbul dâhil- hükûmet sırasındaki kâtip üyeler ise İzmir’den
başlayarak Mardin’e kadar -Mardin dâhil- ve Mersin’den başlayarak
Zonguldak’a kadar -Zonguldak dâhil- adı okunan milletvekillerine mühürlü oy
pusulası ile zarfı verecek ve milletvekilinin adını defterde işaretleyeceklerdir.
Oyunu
kullanacak sayın milletvekili mühürlü oy pusulası ve zarfı aldıktan sonra oy
kabinine girecek, oy pusulasında adı yazılı adaylardan hangisine oy verecekse o
adayın adının önündeki kareyi çarpı işaretiyle işaretleyip oy pusulasını
kabinde zarfa koyduktan sonra Başkanlık Divanı kürsüsünün önüne konulan oy
kupalarına atacaktır. Sayın milletvekillerinin oylamanın gizliliği noktasında
gerekli hassasiyeti göstermelerini rica ediyorum.
Sayın
üyelerin oylamada dikkat edecekleri hususları arz ediyorum: Oy kullanılırken
adaylardan sadece birinin adının önündeki kare işaretlenmek suretiyle oy
kullanılacaktır, birden fazla adayın işaretlendiği oy pusulaları geçersiz
sayılacaktır.
Kabinlere
aynı renk tükenmez kalemler konulmuştur. Sayın üyeler bu kalemleri
kullanacaklardır.
Oy
pusulasında herhangi bir işaret, imza veya karalama gibi durumlarda oy geçersiz
sayılacaktır. Geçerli oy pusulası, tercihi belirten çarpı işareti dışında
hiçbir işaret taşımayacaktır.
Sayın
kâtip üyelerin yerlerini almalarını rica ediyorum.
Oy
pusulaları ve zarflar sayın kâtip üyelere teslim edilsin.
Sayın
milletvekilleri, oylamanın sayım ve dökümü için ad çekme suretiyle 5 kişilik
bir tasnif komisyonu tespit ediyorum. Tasnif komisyonuna seçilen üyeler oylama
işlemi bittikten sonra komisyon sıralarında yerlerini alacaklardır.
Sayın
Şafak Pavey, İstanbul? Burada.
Sayın
Suat Önal, Osmaniye? Burada.
Sayın
Mehmet Altay, Uşak? Burada.
Sayın
Selina Doğan, İstanbul? Burada.
Sayın
Erdoğan Özegen, Niğde? Burada.
Tasnif
komisyonuna seçilmiş bulunan sayın üyelerin oylama işlemi bittikten
sonra komisyon sıralarında yerlerini alacaklarını tekrar hatırlatıyorum. 
Sayın
milletvekilleri, şimdi oylamaya Adana ilinden başlıyoruz. 
(Oylar
toplandı)
BAŞKAN
– Oyunu kullanmayan sayın üye var mı? Yok.
Oy
verme işlemi bitmiştir.
Oy
kupaları kaldırılsın.
Tasnif
Komisyonu üyeleri lütfen yerlerini alsınlar.
Tasnif
Komisyonu üyelerinin adlarını tekrar okutuyorum:
Şafak
Pavey, İstanbul Milletvekili; Suat Önal, Osmaniye Milletvekili; Mehmet
Altay, Uşak Milletvekili; Selina Doğan, İstanbul Milletvekili;
Erdoğan Özegen, Niğde Milletvekili.
(Oyların
ayrımı yapıldı)
BAŞKAN
– Sayın milletvekilleri, Tasnif Komisyonu tutanağı gelmiştir,
okutuyorum:
Türkiye
Büyük Millet Meclisi Başkanlığına
Türkiye
Büyük Millet Meclisi Başkanı seçimi için yapılan 1’inci tur oylamaya 525 üye
katılmış, kullanılan oyların dağılımı aşağıda gösterilmiştir.

Saygıyla
arz olunur.
Tasnif
Komisyonu
 Üye Üye Üye
 Şafak
Pavey  Suat
Önal  Mehmet
Altay
 İstanbul
 Osmaniye Uşak
 Üye Üye
 Selina
Doğan  Erdoğan
Özegen
 İstanbul Niğde
Ankara
Milletvekili Ayşe Gülsün Bilgehan :
127
İstanbul
Milletvekili İsmail Kahraman :
316
Kayseri
Milletvekili Yusuf Halaçoğlu :
41
Mersin
Milletvekili Dengir Mir Mehmet Fırat :
41
Toplam
 :
525
BAŞKAN
– Sayın milletvekilleri, bu sonuca göre Türkiye Büyük Millet Meclisi Başkanı
seçiminde Anayasa’da öngörülen üçte 2 oy çoğunluğu bulunamamıştır.

Sayın
milletvekilleri, şimdi Türkiye Büyük Millet Meclisi Başkanı seçiminde
2’nci tur oylamaya başlıyoruz. 
Bu
oylamada da üye tam sayısının üçte 2 çoğunluğu yani en az 367 oy
aranacaktır. 
Sayın
kâtip üyelerin yerlerini almalarını rica ediyorum. 
Mühürlü
oy pusulaları ve zarflar sayın kâtip üyelere teslim edilsin.
Sayın
milletvekilleri, oylamaya ilişkin kurallara ve oylamanın gizliliğine
yönelik gerekli açıklamaları ilk oylamada belirtmiştim. Gereken
hassasiyetin gösterileceğine inanıyorum. 
Şimdi
oylamanın sayım ve dökümü için ad çekme suretiyle 5 kişilik bir tasnif
komisyonu tespit ediyorum. Tasnif komisyonuna seçilen üyeler oylama işlemi
bittikten sonra komisyon sıralarındaki yerlerini alacaklardır.
Mustafa
Açıkgöz, Nevşehir? Yok.
Sayın
Özcan Purçu, İzmir? Burada.
Sayın
Ali Akyıldız, Sivas? Yok. 
Sayın
Gökcen Özdoğan Enç, Antalya? Burada.
Sayın
Abdullah Nejat Koçer, Gaziantep? Burada. 
Bu
adı çekilmiş olan arkadaşlarımızdan Ali Akyıldız göreve hazır durumda
mıdır? Yok.
Sayın
Mustafa Açıkgöz, Nevşehir? Yok. 
Bu
2 arkadaşımızın yerine 2 yeni üye seçimi yapıyoruz. 
Sayın
Osman Mesten, Bursa? Burada. 
Sayın
Barış Karadeniz, Sinop? Burada. 
İsimlerini
tekrar okuyorum seçilen arkadaşlarımın: Sayın Özcan Purçu, İzmir; Sayın
Osman Mesten, Bursa; Sayın Gökcen Özdoğan Enç, Antalya; Sayın Abdullah
Nejat Koçer, Gaziantep ve Sayın Barış Karadeniz, Sinop. 
5
arkadaşımız Tasnif Komisyonu olarak görev yapacaklardır. 
Sayın
milletvekilleri, şimdi oylamaya Adana ilinden başlıyoruz. 
(Oyların
toplanmasına başlandı)
BAŞKAN
– Sayın milletvekilleri, Başbakan Sayın Davutoğlu’nun yerine Başbakan
Yardımcısı Sayın Yalçın Akdoğan vekâleten oy kullanacaktır. 
Bilgilerinize
sunuyorum. 
(Oyların
toplanmasına devam edildi) 
BAŞKAN
– Oy kullanacak arkadaşlarımızın Türkiye Büyük Millet Meclisi çalışmalarını
geciktirmemek için gereken özeni göstermelerini diliyorum. 
Oyunu
kullanmayan sayın üye var mı? Yok.
Oy
kullanma işlemi bitmiştir. 
Oy
kupaları kaldırılsın.
Tasnif
Komisyonunda görev yapacak arkadaşlarımı tasnife çağırıyorum,
isimleri tekrar okutuyorum:
Özcan
Purçu, İzmir Milletvekili; Gökcen Özdoğan Enç, Antalya Milletvekili;
Abdullah Nejat Koçer, Gaziantep Milletvekili; Osman Mesten, Bursa Milletvekili;
Barış Karadeniz, Sinop Milletvekili.
(Oyların
ayrımı yapıldı)
BAŞKAN
– Sayın milletvekilleri, Tasnif Komisyonu tutanağı gelmiştir,
okutuyorum:
Türkiye
Büyük Millet Meclisi Başkanlığına
Türkiye
Büyük Millet Meclisi Başkanı seçimi için yapılan 2’nci tur oylamaya 523 üye
katılmış, kullanılan oyların dağılımı aşağıda gösterilmiştir.

Saygıyla
arz olunur.
Tasnif
Komisyonu
 Üye Üye Üye
 Özcan
Purçu  Gökcen
Özdoğan Enç  Abdullah
Nejat Koçer
 İzmir
 Antalya Gaziantep
 Üye Üye
 Osman
Mesten  Barış
Karadeniz
 Bursa Sinop
Ankara
Milletvekili Ayşe Gülsün Bilgehan :
126
İstanbul
Milletvekili İsmail Kahraman  :
318
Kayseri
Milletvekili Yusuf Halaçoğlu :
39
Mersin
Milletvekili Dengir Mir Mehmet Fırat :
40
Toplam :
523
BAŞKAN
– Sayın milletvekilleri, bu sonuca göre Türkiye Büyük Millet Meclisi Başkanı
seçiminde Anayasa’da öngörülen üçte 2 oy çoğunluğu bulunamamıştır.

Sayın
milletvekilleri, şimdi Türkiye Büyük Millet Meclisi Başkanı seçiminde
3’üncü tur oylamaya başlıyoruz.
İDRİS
BALUKEN (Diyarbakır) – Sayın Başkan, söz talebim olacak, bir durumu
bilginize sunmam gerekiyor.
BAŞKAN
– Buyurun.
II.- AÇIKLAMALAR (Devam)
2.- Diyarbakır Milletvekili İdris
Baluken’in, Güneydoğu Anadolu Bölgesi’nin bazı yerleşim yerlerinde
sokağa çıkma yasağı uygulanmasına karşı çıkan HDP
milletvekillerine yönelik saldırgan tutumla ilgili Başkanlık Divanının
tavrını öğrenmek istediklerine ilişkin açıklaması 
İDRİS
BALUKEN (Diyarbakır) – Sayın Başkan, oylamaya geçmeden önce, hatırlarsanız,
“sokağa çıkma yasağı” adı altında uygulanan darbe hukukuna karşı
dikkatinizi çekmiş ve milletvekillerimizin buraya oylamaya gelemediğini
ifade etmiştim. O konuyla ilgili bir usul tartışması talebimiz de
vardı ama maalesef takdirinizi siz, usul tartışması açmama yönünde
belirlediniz. Sizinle konuştuğumuz saatlerde Mardin Milletvekilimiz
Mithat Sancar -onun fotoğraflarını göstereyim- Mardin Milletvekilimiz Gülser
Yıldırım, Ali Atalan ve Erol Dora’nın da aralarında bulunduğu, Mardin
Belediyesi Eş Başkanı Ahmet Türk ve Demokratik Bölgeler Partisi Eş
Başkanı Emine Ayna’nın da bulunduğu gruba ölümcül bir müdahale yapılmıştır.
Mardin Milletvekilimiz Mithat Sancar şu anda yaşam mücadelesi
veriyor. Yani, burada olması gereken, oy kullanması gereken milletvekili darbe
hukukunun uygulamaları neticesinde acil serviste can çekişiyor, yaşam
mücadelesi veriyor ve siz, buna karşı bizim ısrarla bir tavır gösterme,
bunu tekrar değerlendirme talebimize cevap vermediniz. 
Şimdi,
Başkanlık Divanı olarak AKP’nin altında imzası olan bu uygulamayı tasvip
edip etmediğinizi, şu anda Meclis Başkanlığı koltuğunda
oturmanız hasebiyle, milletvekillerine yönelik bu faşizan uygulamayla
ilgili bir tavır belirleyip belirleyemeyeceğinizi HDP Grubu olarak merak
ediyoruz. 
Ben
bu fotoğrafları da size sunmak istiyorum, buyurun. (HDP sıralarından alkışlar)
Milletvekiline
yönelik bu fotoğrafları tasvip etmeniz mümkün mü?
BAŞKAN
– Sayın milletvekilleri, Sayın İdris Baluken’in dile getirdiği
tablo gerçekten çok üzüntü verici. Türkiye Büyük Millet Meclisi üyesi arkadaşlarımızın
şu anda Türkiye Büyük Millet Meclisi çalışmalarına katılma imkânı
bulamayışlarının nedenini görüyoruz, büyük bir üzüntüyle tespit ettik. Bu
konudaki değerlendirmesini Sayın Baluken ifade etti, dile getirdi. Elbette
bu konunun tartışılması önümüzdeki günlerde daha ayrıntılı, kapsamlı bir şekilde
yapılacaktır.
Şimdi
bu olay, çok üzüntü verici bu olay, Türkiye Büyük Millet Meclisinin çalışmalarını
askıya almamız için, bir kesintiye uğratmamız ve yönünden çıkarmamız için
bir gerekçe olarak sunulmamalıdır ve elbette bunlar doğru mantıklar değil.
Yani kimsenin aklından böyle bir şey geçmiyor, böyle düşünülmeyen şeyleri
izafe ederek birilerine, belli bir amaca ulaşmak mümkün değildir. (AK
PARTİ sıralarından alkışlar) Acı bir tabloyla karşı karşıyayız,
hiç şüphe yok. Fakat Türkiye Büyük Millet Meclisi görevini yapmak
durumundadır, seçime başlamıştır.
Şimdi,
3’üncü tur oylamaya geçiyoruz. 
VI.- SEÇİMLER (Devam)
1.- Türkiye
Büyük Millet Meclisi Başkanı seçimi (Devam)
PERVİN
BULDAN (İstanbul) - Bari kınayın Sayın Başkan.
İDRİS
BALUKEN (Diyarbakır) – Milletvekiline yönelik bu uygulamayı kınamanızı
istiyoruz Sayın Başkan. 
BAŞKAN
– Üzüntüyle bu resimleri görüyorum, bunun gereğinin yapılacağını
düşünüyorum ve 3’üncü tur oylamaya geçiyorum. 
İDRİS
BALUKEN (Diyarbakır) – Kınamanızı istiyorum Sayın Başkan.
Biz
de sizin bu tavrınızı kınıyoruz Sayın Başkan.
BAŞKAN
- Şimdi, bu oylamada üye tam sayısının salt çoğunluğu yani 276
oy aranacaktır.
İDRİS
BALUKEN (Diyarbakır) – Orada muhalefet adına oturup da milletvekilinin
itibarına sahip çıkmıyorsunuz, kınıyoruz.
BAŞKAN
– Sayın kâtip üyelerin yerlerini almalarını rica ediyorum. Mühürlü oy pusulaları
ve zarflar sayın kâtip üyelere teslim edilsin.
İDRİS
BALUKEN (Diyarbakır) – Aynı zihniyeti sizler de taşıyorsunuz.
BAŞKAN
– Sayın milletvekilleri, oylamaya ilişkin kuralları ve oylamanın
gizliliğine yönelik gerekli açıklamaları ilk oylamada belirtmiştim,
gereken hassasiyetin gösterileceğine inanıyorum.
Şimdi,
oylamanın sayım ve dökümü için ad çekme suretiyle 5 kişilik bir Tasnif
Komisyonu tespit ediyorum. Tasnif Komisyonuna seçilen üyeler oylama işlemi
bittikten sonra komisyon sıralarındaki yerlerini alacaklardır. 
Ömer
Ünal, Konya? Burada.
Kemal
Zeybek, Samsun? Burada.
Mahir
Ünal, Kahramanmaraş? (AK PARTİ sıralarından “Yok.” sesleri) 
Olup
olmadığını oylamada göreceğiz, görevden kaçacağını zannetmiyorum
Sayın Mahir Ünal’ın. 
Zülfikar
İnönü Tümer, Adana? Burada.
Sayın
Tülay Kaynarca, İstanbul? Burada.
Mahir
Bey için son defa soruyorum: Yoklar mı? (AK PARTİ sıralarından “Yok.”
sesleri) Peki…
İsmail
Tamer, Kayseri? Burada.
Oy
kullanma işlemi başlamıştır.
(Oylar
toplandı)
BAŞKAN
– Sayın milletvekilleri, oyunu kullanmayan üye var mı? Yok. 
Oy
kullanma işlemi bitmiştir. 
Oy
kupaları kaldırılsın. 
Tasnif
Komisyonu üyeleri lütfen yerlerini alsınlar.
Tasnif
Komisyonu üyelerinin isimlerini tekrar okutuyorum:
Ömer
Ünal, Konya Milletvekili; Kemal Zeybek, Samsun Milletvekili; Zülfikar İnönü
Tümer, Adana Milletvekili; Tülay Kaynarca, İstanbul Milletvekili; İsmail
Tamer, Kayseri Milletvekili.
(Oyların
ayrımı yapıldı)
BAŞKAN
– Sayın milletvekilleri, Tasnif Komisyonu tutanağı gelmiştir,
okutuyorum:
Türkiye
Büyük Millet Meclisi Başkanlığına
Türkiye
Büyük Millet Meclisi Başkanı seçimi için yapılan 3’üncü tur oylamaya 524 üye
katılmış, kullanılan oyların dağılımı aşağıda gösterilmiştir.
Saygıyla
arz olunur.
Tasnif
Komisyonu
 Üye Üye Üye
 Ömer
Ünal  Kemal
Zeybek  Zülfikar
İnönü Tümer
 Konya
 Samsun Adana
 Üye Üye
 Tülay
Kaynarca  İsmail
Tamer
 İstanbul Kayseri
Ankara
Milletvekili Ayşe Gülsün Bilgehan :
125
İstanbul
Milletvekili İsmail Kahraman :
316
Kayseri
Milletvekili Yusuf Halaçoğlu :
40
Mersin
Milletvekili Dengir Mir Mehmet Fırat :
41
Boş :
Yok
Geçersiz :
2 
Toplam :
524
BAŞKAN
– Sayın milletvekilleri, bu sonuca göre İstanbul Milletvekili Sayın İsmail
Kahraman Anayasa’da öngörülen çoğunluğu sağlamış ve 316
oyla Türkiye Büyük Millet Meclisi Başkanı seçilmiştir. (AK PARTİ
sıralarından ayakta alkışlar) Kendilerini tebrik eder, başarılar
dilerim.
Sayın
Başkan teşekkür için söz istemişlerdir.
Buyurunuz.
(AK PARTİ sıralarından ayakta alkışlar)
VII.- TEBRİK, TEMENNİ VE TEŞEKKÜRLER
1.- TBMM Başkanı İsmail
Kahraman’ın, Başkan seçilmesi dolayısıyla teşekkür konuşması 
TÜRKİYE
BÜYÜK MİLLET MECLİSİ BAŞKANI İSMAİL KAHRAMAN (İstanbul)
– Sayın Başkan, sayın milletvekilleri; sizleri ve şahsınızda yüce
milletimizi saygıyla selamlıyorum. Türkiye Büyük Millet Meclisinin Başkanlığı
gibi yüce bir görevi tevdi ederek şahsıma göstermiş olduğunuz güvene
şükranlarımı sunuyorum. Bu dönemde yapacağımız çalışmaların
milletimizin esenliğine, huzuruna, mutluluğuna, devletimizin her yönden
daha da gelişmesine katkı sağlayacağını diliyorum, umuyorum.
Belirtmek isterim ki gerçekleştireceğimiz yasama ve denetim
faaliyetleri Anayasa’ya, mevzuata ve İç Tüzük’e uygun olarak tam bir
tarafsızlık içinde yürütülecektir. İnanıyorum ki milletvekillerimiz ve
partilerimiz Meclisimizin etkin ve verimli bir şekilde çalışmasında,
saygınlığının korunmasında gereken hassasiyeti gösterecektir; milletimizin
bizden beklentisi de budur. Bu vesileyle, kuruluşundan bugüne kadar
Meclisimizde görev yapmış olanlardan vefat edenleri rahmetle ve minnetle
anıyor, yaşayanlara hayırlı ömürler niyaz ediyorum. 
Meclisimizin
26’ncı Döneminin yemin töreni ile Başkanlık seçimi çalışmalarını yöneten
geçici Başkanlık Divanının Başkanı Sayın Deniz Baykal’a ve üyelere teşekkürler
ediyorum. 
Milletimize
ve devletimize hayırlı neticeler sağlayacak çalışmalar yapmayı
bizlere nasip etmesini Allah’tan diliyorum. Göstermiş olduğunuz
teveccühe şükranlarımı sunuyor, hepinizi tekrar saygıyla selamlıyorum. (AK
PARTİ sıralarından ayakta alkışlar, CHP ve MHP sıralarından alkışlar)

BAŞKAN
– Sayın milletvekilleri…
ENGİN
ALTAY (İstanbul) – Sayın Başkan…
BAŞKAN
– Buyurun.
ENGİN
ALTAY (İstanbul) – Sayın Başkanı kutluyorum, tebrik ediyorum.
Ancak, Türkiye Büyük Millet Meclisi Başkanının yaptığı teşekkür
konuşmasında bu Meclisin kurucusu Gazi Mustafa Kemal Atatürk’ü anmamasına üzüldüm.
(CHP sıralarından alkışlar)
BAŞKAN
– Sayın milletvekilleri…
TÜRKİYE
BÜYÜK MİLLET MECLİSİ BAŞKANI İSMAİL KAHRAMAN (İstanbul)
– Sayın Başkan, ben umumi bir ibare kullandım efendim. 
BAŞKAN
– Evet.
TÜRKİYE
BÜYÜK MİLLET MECLİSİ BAŞKANI İSMAİL KAHRAMAN (İstanbul)
– Bütün hizmet verenleri rahmetle andım. Kaldı ki salı günkü oturumda
geniş şekilde konuşacağım. 
Teşekkür
ederim. (AK PARTİ sıralarından alkışlar) 
BAŞKAN
– Teşekkür ederim, sağ olun. 
Sayın
milletvekilleri, gündemimizde yer alacak konuları görüşmek üzere 24 Kasım
2015 Salı günü saat 15.00’te toplanmak üzere birleşimi kapatıyorum. 


Kapanma Saati: 18.50






