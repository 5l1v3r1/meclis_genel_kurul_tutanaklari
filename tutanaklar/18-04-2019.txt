



TBMM Tutanak Müdürlüðü





TÜRKİYE BÜYÜK MİLLET MECLİSİ
TUTANAK DERGİSİ

68’inci Birleşim
18 Nisan 2019 Perşembe

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)


İÇİNDEKİLER




I.- GEÇEN TUTANAK ÖZETİ
II.- GELEN KÂĞITLAR
III.- OTURUM BAŞKANLARININ KONUŞMALARI
1.- Oturum Başkanı TBMM Başkan Vekili Levent Gök'ün, 31
Mart 2019 tarihinde yapılan yerel seçimlerin ülkemize, demokrasimize yararlı
sonuçlar getirmesini dilediğine, seçilen belediye başkanlarını kutladığına ve
hayatını kaybeden Rize Milletvekili Hayati Yazıcı’nın babasına Allah’tan rahmet
dilediğine ilişkin konuşması 

IV.- BAŞKANLIĞIN GENEL KURULA SUNUŞLARI
A) Tezkereler 
1.- Türkiye Büyük Millet Meclisi Başkanlığının,
Karadeniz Ekonomik İşbirliği Parlamenter Asamblesi Türk Grubunda Samsun
Milletvekili Erhan Usta'dan boşalan üyelik için Milliyetçi Hareket Partisi
Grubu Başkanlığınca bildirilen Ordu Milletvekili Cemal Enginyurt'un üyeliğine
ilişkin tezkeresi (3/622)
2.- Türkiye Büyük Millet Meclisi Başkanlığının, TBMM
Dışişleri Komisyonu Başkanı ve İstanbul Milletvekili Volkan Bozkır, NATO-PA
Türk Delegasyonu Başkanı ve Rize Milletvekili Osman Aşkın Bak, İstanbul
Milletvekili Ahmet Ünal Çeviköz, Aydın Milletvekili Aydın Adnan Sezgin ve
Erzurum Milletvekili Kamil Aydın'dan oluşan heyetin ABD’ye ziyarette
bulunmalarına, Senegal Millî Meclisi Dış İlişkiler Komisyonu heyetinin,
Portekiz Parlamentosu Dış İlişkiler Komisyonu heyetinin, İran İslami Danışma
Meclisi Milli Güvenlik ve Dış Politika Komisyonu heyetinin, Norveç Parlamentosu
Dışişleri ve Savunma Komisyonu heyetinin ve Bulgaristan Ulusal Meclisi
Dışişleri Komisyonu heyetinin ülkemizi ziyaret etmesine ilişkin tezkeresi
(3/623)
3.- Türkiye Büyük Millet Meclisi Başkanlığının, TBMM
Dışişleri Komisyonu Başkanı ve İstanbul Milletvekili Volkan Bozkır ile TBMM
Dışişleri Komisyonu üyelerinden oluşan heyetlerin Estonya, Rusya, Sırbistan,
Romanya, Karadağ, Sudan ve Tunus ziyaretlerini gerçekleştirdiğine ilişkin
tezkeresi (3/624)
4.- Türkiye Büyük Millet Meclisi Başkanlığının,
31/3/2019 tarihinde yapılan mahallî idareler genel seçiminde Bolu belediye başkanı
seçilerek mazbatasını alan Bolu Milletvekili Tanju Özcan’ın, Mahalli İdareler
ile Mahalle Muhtarlıkları ve İhtiyar Heyeti Seçimi Hakkında Kanun'un 17'nci
maddesi uyarınca belediye başkanlığını tercih ederek göreve başladığı tarih
itibarıyla Türkiye Büyük Millet Meclisi üyeliğinin kendiliğinden sona ermiş
bulunduğunun Genel Kurulun bilgisine sunulmasına ilişkin tezkeresi (3/625)
5.- Türkiye Büyük Millet Meclisi Başkanlığının, Romanya
Parlamentosu ve Avrupa Birliği Konseyi Romanya Başkanlığının Parlamenter
boyutunun himayesinde 1-2 Nisan 2019 tarihlerinde Romanya'nın başkenti
Bükreş'te “AB'nin Geleceği” konulu parlamentolar arası konferansa katılım
sağlanması hususuna ilişkin tezkeresi (3/626)
6.- Türkiye Büyük Millet Meclisi Başkanlığının, Dünya
Ticaret Örgütü tarafından 27-29 Mayıs 2019 tarihlerinde Avusturya'nın başkenti
Viyana'da Merkezi ve Doğu Avrupa, Orta Asya ve Kafkasya ülkeleri
parlamenterlerine yönelik “Parlamenterler İçin Dünya Ticaret Örgütü Bölgesel
Ticaret Çalıştayı”na katılım sağlanması hususuna ilişkin tezkeresi (3/627)
7.- Türkiye Büyük Millet Meclisi Başkanlığının, TBMM
Dışişleri Komisyonu Başkanı Volkan Bozkır ve beraberindeki heyetin Rusya
Federasyonu Devlet Duması Uluslararası İşler Komisyonu Başkanı Leonid E.
Slutskiy'nin davetine icabetle 9-11 Nisan 2019 tarihlerinde Rusya'nın başkenti
Moskova'da gerçekleştirilecek “Türkiye-Rusya-İran Parlamentoları Dışişleri
Komisyonları Üçlü Toplantısı”na katılımına ilişkin tezkeresi (3/628)

V.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 18/4/2019 tarihli
birleşiminde gündemin "Başkanlığın Genel Kurula Sunuşları” kısmındaki
işlerin görüşmelerinin tamamlanmasına kadar çalışmalarını sürdürmesine; Türkiye
Büyük Millet Meclisinin kuruluşunun 99’uncu yıl dönümünün ve Ulusal Egemenlik
ve Çocuk Bayramı’nın kutlanması, günün anlam ve öneminin belirtilmesi gayesiyle
Genel Kurulda özel gündemle görüşme yapılması için Türkiye Büyük Millet
Meclisinin 23 Nisan 2019 Salı günü saat 14.00’te toplanmasına, bu toplantıda
yapılacak görüşmelerde Türkiye Büyük Millet Meclisinde temsil edilen siyasi
parti grubu başkanlarına onar dakika süreyle ayrıca, grubu bulunmayan siyasi
parti temsilcilerinden birer kişiye üçer dakikayı geçmemek üzere söz
verilmesine ve bu birleşimde başka konuların görüşülmemesine ilişkin önerisi

VI.- YAZILI SORULAR VE CEVAPLARI
1.- Giresun Milletvekili Necati Tığlı'nın, son aylarda
karayollarındaki yol kenarı aydınlatmalarının azaltıldığı iddiasına ve Giresun
sahil şeridindeki ışıklandırma ihtiyacına ilişkin sorusu ve Ulaştırma ve
Altyapı Bakanı Mehmet Cahit Turhan’ın cevabı (7/9721)
2.- Bitlis Milletvekili Mahmut Celadet Gaydalı'nın,
Bitlis'te bulunan karayollarındaki trafik kazalarının önlenmesine yönelik çalışmalara
ilişkin sorusu ve Ulaştırma ve Altyapı Bakanı Mehmet Cahit Turhan’ın cevabı
(7/9722)
18 Nisan 2019 Perşembe
BİRİNCİ OTURUM
Açılma Saati: 14.00
BAŞKAN: Başkan Vekili Levent GÖK
KÂTİP ÜYELER: Mustafa AÇIKGÖZ
(Nevşehir), Rümeysa KADAK (İstanbul)
-----0-----
BAŞKAN
– Türkiye Büyük Millet Meclisinin 68’inci Birleşimini açıyorum.
Toplantı
yeter sayısı vardır, görüşmelere başlıyoruz. 
III.- OTURUM BAŞKANLARININ KONUŞMALARI
1.- Oturum Başkanı TBMM Başkan Vekili Levent Gök'ün, 31
Mart 2019 tarihinde yapılan yerel seçimlerin ülkemize, demokrasimize yararlı
sonuçlar getirmesini dilediğine, seçilen belediye başkanlarını kutladığına ve
hayatını kaybeden Rize Milletvekili Hayati Yazıcı’nın babasına Allah’tan rahmet
dilediğine ilişkin konuşması 
BAŞKAN
– Değerli milletvekilleri, Başkanlığın Genel Kurula sunuşlarına geçmeden önce…
31 Mart 2019 tarihinde yapılan yerel seçimlerde ülkemiz demokrasisi açısından
önemli bir süreci geride bıraktık. Seçimlerin ülkemize, demokrasimize yararlı
sonuçlar getirmesini diliyorum. Seçilen tüm belediye başkanlarımızın, bütün
siyasi partilerden değerli belediye başkanlarımızın her birini ayrı ayrı
kutluyor, kendilerine başarılar diliyorum. (AK PARTİ ve MHP sıralarından
alkışlar)
Meclisimiz
uzun bir süreden beri yerel seçimler nedeniyle kapalı. Sizleri de ayrıca bu
vesileyle bu açılışta bulmaktan ve görmekten büyük bir mutluluk duyduğumu ifade
ediyorum. Sizlere de hoş geldiniz diyorum. (AK PARTİ ve MHP sıralarından
alkışlar) 
Değerli
milletvekilleri, önceki bakanlarımızdan Sayın Hayati Yazıcı bildiğiniz gibi
geçenlerde babasını kaybetti. Sayın Hayati Yazıcı’nın şahsında Yazıcı ailesine
başsağlığı diliyorum, babasına da Allah’tan rahmet diliyorum. 
Şimdi,
Başkanlığımızın Genel Kurula sunuşlarına geçiyoruz.
Türkiye
Büyük Millet Meclisi Başkanlığının üç tezkeresi vardır, ayrı ayrı okutup
bilgilerinize sunacağım.
IV.- BAŞKANLIĞIN GENEL KURULA SUNUŞLARI
A) Tezkereler 
1.- Türkiye Büyük Millet Meclisi Başkanlığının,
Karadeniz Ekonomik İşbirliği Parlamenter Asamblesi Türk Grubunda Samsun
Milletvekili Erhan Usta'dan boşalan üyelik için Milliyetçi Hareket Partisi
Grubu Başkanlığınca bildirilen Ordu Milletvekili Cemal Enginyurt'un üyeliğine
ilişkin tezkeresi (3/622)
25/2/2019
Türkiye Büyük Millet Meclisi Genel Kuruluna
Karadeniz
Ekonomik İşbirliği Parlamenter Asamblesi Türk Grubunda, Samsun Milletvekili
Erhan Usta'dan boşalan üyelik için, 28/3/1990 tarihli ve 3620 sayılı Türkiye
Büyük Millet Meclisinin Dış İlişkilerinin Düzenlenmesi Hakkında Kanun'un 2'nci
maddesine göre Milliyetçi Hareket Partisi Grubu Başkanlığınca bildirilen Ordu
Milletvekili Cemal Enginyurt'un üyeliği Genel Kurulun bilgilerine sunulur. 
 Celal
Adan
 Türkiye
Büyük Millet Meclisi
 Geçici
Başkanı
2.- Türkiye Büyük Millet Meclisi Başkanlığının, TBMM
Dışişleri Komisyonu Başkanı ve İstanbul Milletvekili Volkan Bozkır, NATO-PA
Türk Delegasyonu Başkanı ve Rize Milletvekili Osman Aşkın Bak, İstanbul
Milletvekili Ahmet Ünal Çeviköz, Aydın Milletvekili Aydın Adnan Sezgin ve
Erzurum Milletvekili Kamil Aydın'dan oluşan heyetin ABD’ye ziyarette
bulunmalarına, Senegal Millî Meclisi Dış İlişkiler Komisyonu heyetinin,
Portekiz Parlamentosu Dış İlişkiler Komisyonu heyetinin, İran İslami Danışma
Meclisi Milli Güvenlik ve Dış Politika Komisyonu heyetinin, Norveç Parlamentosu
Dışişleri ve Savunma Komisyonu heyetinin ve Bulgaristan Ulusal Meclisi
Dışişleri Komisyonu heyetinin ülkemizi ziyaret etmesine ilişkin tezkeresi
(3/623)
Türkiye Büyük Millet Meclisi Genel Kuruluna
TBMM
Dışişleri Komisyonu Başkanı ve İstanbul Milletvekili Volkan Bozkır, NATO-PA
Türk Delegasyonu Başkanı ve Rize Milletvekili Osman Aşkın Bak, İstanbul
Milletvekili Ahmet Ünal Çeviköz, Aydın Milletvekili Aydın Adnan Sezgin ve
Erzurum Milletvekili Kamil Aydın'dan oluşan heyetin ABD ziyareti Türkiye Büyük
Millet Meclisi Başkanlık Divanının 16 Ocak 2019 tarih ve 11 sayılı Kararı,
Senegal Milli Meclisi Dış İlişkiler Komisyonu heyetinin ülkemizi ziyaret etmesi
Türkiye Büyük Millet Meclisi Başkanlık Divanının 16 Kasım 2018 tarih ve 7 sayılı
Kararı, Portekiz Parlamentosu Dışişleri Komisyonu heyetinin ülkemizi ziyaret
etmesi Türkiye Büyük Millet Meclisi Başkanlık Divanının 26 Ekim 2018 tarih ve 6
sayılı Kararı, İran İslami Danışma Meclisi Milli Güvenlik ve Dış Politika
Komisyonu heyetinin ülkemizi ziyaret etmesi Türkiye Büyük Millet Meclisi
Başkanlık Divanının 16 Ekim 2018 tarih ve 5 sayılı Kararı, Norveç Parlamentosu
Dışişleri ve Savunma Komisyonu heyetinin ve Bulgaristan Ulusal Meclisi
Dışişleri Komisyonu heyetinin ülkemizi ziyaret etmesi Türkiye Büyük Millet
Meclisi Başkanlık Divanının 30 Kasım 2018 tarih ve 9 sayılı Kararı’yla uygun
bulunmuştur.
Söz
konusu ABD ziyareti Türkiye Büyük Millet Meclisinin Dış İlişkilerinin
Düzenlenmesi Hakkında 3620 sayılı Kanun’un 10’uncu maddesi ve Senegal Milli
Meclisi Dış İlişkiler Komisyonu heyetinin, Portekiz Parlamentosu Dışişleri
Komisyonu heyetinin, İran İslami Danışma Meclisi Milli Güvenlik ve Dış Politika
Komisyonu heyetinin, Norveç Parlamentosu Dışişleri ve Savunma Komisyonu
heyetinin ve Bulgaristan Ulusal Meclisi Dışişleri Komisyonu heyetinin ülkemizi
ziyaretleri Türkiye Büyük Millet Meclisinin Dış İlişkilerinin Düzenlenmesi
Hakkında 3620 sayılı Kanun’un 7’nci maddesi gereğince Genel Kurulun bilgilerine
sunulur.
 Mustafa
Şentop
 Türkiye
Büyük Millet Meclisi Başkanı

3.- Türkiye Büyük Millet Meclisi Başkanlığının, TBMM
Dışişleri Komisyonu Başkanı ve İstanbul Milletvekili Volkan Bozkır ile TBMM
Dışişleri Komisyonu üyelerinden oluşan heyetlerin Estonya, Rusya, Sırbistan,
Romanya, Karadağ, Sudan ve Tunus ziyaretlerini gerçekleştirdiğine ilişkin
tezkeresi (3/624)
5/3/2019
Türkiye Büyük Millet Meclisi Genel Kuruluna
TBMM
Dışişleri Komisyonu heyetleri Türkiye Büyük Millet Meclisinin Dış İlişkilerinin
Düzenlenmesi Hakkında 3620 sayılı Kanun’un 6’ncı ve 9’uncu maddeleri gereğince
Estonya, Rusya, Sırbistan, Romanya, Karadağ, Sudan ve Tunus ziyaretlerini
gerçekleştirmiştir. 
Söz
konusu Estonya ziyaretine TBMM Dışişleri Komisyonu Başkanı ve İstanbul
Milletvekili Volkan Bozkır, Antalya Milletvekili Sena Nur Çelik, Karabük
Milletvekili Niyazi Güneş, Hatay Milletvekili Mehmet Güzelmansur, İstanbul
Milletvekili Ümit Özdağ; Rusya ziyaretine TBMM Dışişleri Komisyonu Başkanı ve
İstanbul Milletvekili Volkan Bozkır, İstanbul Milletvekili Ahmet Berat Çonkar,
İstanbul Milletvekili Yunus Emre, Kayseri Milletvekili İsmail Özdemir, Aydın
Milletvekili Aydın Adnan Sezgin; Sırbistan ziyaretine TBMM Dışişleri Komisyonu
Başkanı ve İstanbul Milletvekili Volkan Bozkır, Bursa Milletvekili Atilla
Ödünç, Balıkesir Milletvekili Mustafa Canbey, Eskişehir Milletvekili Utku
Çakırözer, Kocaeli Milletvekili Saffet Sancaklı, İstanbul Milletvekili Ümit Özdağ;
Romanya-Türkiye-PoIonya Parlamentoları Dışişleri Komisyonları Üçlü
Toplantısı’na TBMM Dışişleri Komisyonu Başkanı ve İstanbul Milletvekili Volkan
Bozkır, İstanbul Milletvekili Ahmet Berat Çonkar, Ankara Milletvekili Ahmet
Haluk Koç, Kayseri Milletvekili İsmail Özdemir; Karadağ ziyaretine TBMM
Dışişleri Komisyonu Başkanı ve İstanbul Milletvekili Volkan Bozkır, Denizli
Milletvekili Ahmet Yıldız, Kocaeli Milletvekili Radiye Sezer Katırcıoğlu,
Eskişehir Milletvekili Utku Çakırözer, Kayseri Milletvekili İsmail Özdemir,
Aydın Milletvekili Aydın Adnan Sezgin; Sudan ziyaretine TBMM Dışişleri
Komisyonu Başkanı ve İstanbul Milletvekili Volkan Bozkır, Denizli Milletvekili
Ahmet Yıldız, İstanbul Milletvekili Ahmet Hamdi Çamlı, Kayseri Milletvekili
İsmail Özdemir; Tunus ziyaretine TBMM Dışişleri Komisyonu Başkanı ve İstanbul
Milletvekili Volkan Bozkır, Balıkesir Milletvekili Mustafa Canbey, Ankara
Milletvekili Asuman Erdoğan, Ankara Milletvekili Ahmet Haluk Koç, Kayseri
Milletvekili İsmail Özdemir’in katıldığı Genel Kurulun bilgilerine sunulur.
 Mustafa
Şentop
 Türkiye
Büyük Millet Meclisi Başkanı

BAŞKAN
– Bilgilerinize sunulmuştur.
Sayın
milletvekilleri, Bolu Milletvekili Sayın Tanju Özcan 31 Mart 2019 tarihinde
yapılan mahallî idareler seçimlerinde Bolu Belediye Başkanı seçilerek
mazbatasını almıştır. Sayın Milletvekilinin Mahalli İdareler ile Mahalle
Muhtarlıkları ve İhtiyar Heyetleri Seçimi Hakkında Kanun’un 17’nci maddesi
gereğince Türkiye Büyük Millet Meclisi Başkanlığına sunmuş olduğu yazıyı
okutuyorum:
4.- Türkiye Büyük Millet Meclisi Başkanlığının,
31/3/2019 tarihinde yapılan mahallî idareler genel seçiminde Bolu belediye başkanı
seçilerek mazbatasını alan Bolu Milletvekili Tanju Özcan’ın, Mahalli İdareler
ile Mahalle Muhtarlıkları ve İhtiyar Heyeti Seçimi Hakkında Kanun'un 17'nci
maddesi uyarınca belediye başkanlığını tercih ederek göreve başladığı tarih
itibarıyla Türkiye Büyük Millet Meclisi üyeliğinin kendiliğinden sona ermiş
bulunduğunun Genel Kurulun bilgisine sunulmasına ilişkin tezkeresi (3/625
Türkiye Büyük Millet Meclisi Başkanlığına
31
Mart 2019 tarihinde yapılan mahalli idareler genel seçiminde Bolu ilinden
Belediye Başkanı seçildim. Belediye başkanı seçilmiş olduğuma dair mazbata
örneği ektedir.
Mahalli
İdareler ile Mahalle Muhtarlıkları ve İhtiyar Heyetleri Seçimi Hakkında
Kanun'un 17'nci maddesinde yer alan "Milletvekilliği, belediye başkanlığı,
il genel meclisi ve belediye meclisi üyeliği ile muhtarlık bir şahıs uhdesinde
birleşemez. Bu görevlerin birisinde bulunanlardan bir diğerine seçilenler, seçim
sonuçlarının kendilerine tebliğ edildiği tarihten itibaren 15 gün içinde tercih
haklarını kullanırlar.” hükümleri uyarınca belediye başkanlığını tercih ederek
10/04/2019 tarihi itibarıyla belediye başkanlığı görevine başlamış olduğumu
bilgilerinize arz ederim.
 Tanju
Özcan
 Bolu
BAŞKAN
– Sayın milletvekilleri, bu tercih karşısında Bolu Milletvekili Sayın Tanju
Özcan’ın Türkiye Büyük Millet Meclisi üyeliği belediye başkanlığını tercih
ederek göreve başladığı tarih itibarıyla daha önceki uygulamalara da uygun
olarak kendiliğinden sona ermiş bulunmaktadır.
Bilgilerinize
sunulmuştur.
Sayın
milletvekilleri, Türkiye Büyük Millet Meclisi Başkanlığının üç tezkeresi daha
vardır. Ayrı ayrı okutup oylarınıza sunacağım.
5.- Türkiye Büyük Millet Meclisi Başkanlığının, Romanya
Parlamentosu ve Avrupa Birliği Konseyi Romanya Başkanlığının Parlamenter
boyutunun himayesinde 1-2 Nisan 2019 tarihlerinde Romanya'nın başkenti
Bükreş'te “AB'nin Geleceği” konulu parlamentolar arası konferansa katılım
sağlanması hususuna ilişkin tezkeresi (3/626)
Türkiye Büyük Millet Meclisi Genel Kuruluna
Romanya
Parlamentosu ve Avrupa Birliği (AB) Konseyi Romanya Başkanlığının Parlamenter
boyutunun himayesinde 1-2 Nisan 2019 tarihlerinde Romanya'nın başkenti
Bükreş'te "AB'nin Geleceği” konulu parlamentolar arası konferans
düzenlenecektir.
Söz
konusu konferansa katılım sağlanması hususu, 28/3/1990 tarihli ve 3620 sayılı
Türkiye Büyük Millet Meclisinin Dış İlişkilerinin Düzenlenmesi Hakkında
Kanun'un 9'uncu maddesi uyarınca Genel Kurulun tasviplerine sunulur.
 Mustafa
Şentop
 Türkiye
Büyük Millet Meclisi 
 Başkanı
BAŞKAN
– Kabul edenler… Kabul etmeyenler… Kabul edilmiştir.
Diğer
tezkereyi okutuyorum:
6.- Türkiye Büyük Millet Meclisi Başkanlığının, Dünya
Ticaret Örgütü tarafından 27-29 Mayıs 2019 tarihlerinde Avusturya'nın başkenti
Viyana'da Merkezi ve Doğu Avrupa, Orta Asya ve Kafkasya ülkeleri
parlamenterlerine yönelik “Parlamenterler İçin Dünya Ticaret Örgütü Bölgesel
Ticaret Çalıştayı”na katılım sağlanması hususuna ilişkin tezkeresi (3/627)
Türkiye Büyük Millet Meclisi Genel Kuruluna
Dünya
Ticaret Örgütü (DTÖ) tarafından 27-29 Mayıs 2019 tarihlerinde Avusturya'nın
başkenti Viyana'da Merkezi ve Doğu Avrupa, Orta Asya ve Kafkasya ülkeleri
(CEECAC) parlamenterlerine yönelik "Parlamenterler İçin Dünya Ticaret
Örgütü Bölgesel Ticaret Çalıştayı” düzenlenecektir.
Söz
konusu çalıştaya katılım sağlanması hususu, 28/3/1990 tarihli ve 3620 sayılı
Türkiye Büyük Millet Meclisinin Dış İlişkilerinin Düzenlenmesi Hakkında
Kanun'un 9'uncu maddesi uyarınca Genel Kurulun tasviplerine sunulur.
 Mustafa
Şentop
 Türkiye
Büyük Millet Meclisi
 Başkanı
BAŞKAN
– Kabul edenler… Kabul etmeyenler… Kabul edilmiştir.
Diğer
tezkereyi okutuyorum. 
7.- Türkiye Büyük Millet Meclisi Başkanlığının, TBMM
Dışişleri Komisyonu Başkanı Volkan Bozkır ve beraberindeki heyetin Rusya
Federasyonu Devlet Duması Uluslararası İşler Komisyonu Başkanı Leonid E.
Slutskiy'nin davetine icabetle 9-11 Nisan 2019 tarihlerinde Rusya'nın başkenti
Moskova'da gerçekleştirilecek “Türkiye-Rusya-İran Parlamentoları Dışişleri
Komisyonları Üçlü Toplantısı”na katılımına ilişkin tezkeresi (3/628)
Türkiye Büyük Millet Meclisi Genel Kuruluna
Türkiye
Büyük Millet Meclisi Dışişleri Komisyonu Başkanı Sayın Volkan Bozkır ve
beraberindeki heyetin Rusya Federasyonu Devlet Duması Uluslararası İşler
Komisyonu Başkanı Sayın Leonid E. Slutskiy'nin davetine icabetle 9-11 Nisan
2019 tarihlerinde Rusya'nın başkenti Moskova'da gerçekleştirilecek
Türkiye-Rusya-İran Parlamentoları Dışişleri Komisyonları Üçlü Toplantısı'na
katılımı öngörülmektedir.
Adı
geçen heyetin söz konusu toplantıya katılımı, 28/3/1990 tarihli ve 3620 sayılı
Türkiye Büyük Millet Meclisinin Dış İlişkilerinin Düzenlenmesi Hakkında
Kanun'un 9’uncu maddesi uyarınca Genel Kurulun tasviplerine sunulur.
 Mustafa
Şentop 
 Türkiye
Büyük Millet Meclisi
 Başkanı
BAŞKAN
– Kabul edenler… Kabul etmeyenler… Tezkere kabul edilmiştir. 
Değerli
milletvekilleri, Danışma Kurulunun bir önerisi vardır, okutup oylarınıza
sunacağım. 
V.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 18/4/2019 tarihli
birleşiminde gündemin "Başkanlığın Genel Kurula Sunuşları” kısmındaki
işlerin görüşmelerinin tamamlanmasına kadar çalışmalarını sürdürmesine; Türkiye
Büyük Millet Meclisinin kuruluşunun 99’uncu yıl dönümünün ve Ulusal Egemenlik
ve Çocuk Bayramı’nın kutlanması, günün anlam ve öneminin belirtilmesi gayesiyle
Genel Kurulda özel gündemle görüşme yapılması için Türkiye Büyük Millet
Meclisinin 23 Nisan 2019 Salı günü saat 14.00’te toplanmasına, bu toplantıda
yapılacak görüşmelerde Türkiye Büyük Millet Meclisinde temsil edilen siyasi
parti grubu başkanlarına onar dakika süreyle ayrıca, grubu bulunmayan siyasi
parti temsilcilerinden birer kişiye üçer dakikayı geçmemek üzere söz
verilmesine ve bu birleşimde başka konuların görüşülmemesine ilişkin önerisi
Danışma Kurulu Önerisi
Danışma
Kurulunun 18/4/2019 Perşembe günü (Bugün) yaptığı toplantıda, aşağıdaki
önerilerin Genel Kurulun onayına sunulması uygun görülmüştür.
 Mustafa
Şentop 
 Türkiye
Büyük Millet Meclisi
 Başkanı

 Adalet
ve Kalkınma Partisi  Cumhuriyet Halk Partisi 
 Grubu
Başkan Vekili Grubu Başkan Vekili
 Mehmet
Muş Özgür Özel

 Halkların
Demokratik Partisi  Milliyetçi Hareket Partisi
 Grubu
Başkan Vekili Grubu Başkan Vekili
 Fatma
Kurtulan Erkan Akçay

 İYİ
Parti Grubu Başkan Vekili
 Lütfü
Türkkan
Öneriler:
Genel
Kurulun 18/4/2019 tarihli (Bugün) birleşiminde gündemin; "Başkanlığın
Genel Kurula Sunuşları” kısmındaki işlerin görüşmelerinin tamamlanmasına kadar
çalışmalarını sürdürmesi;
Türkiye
Büyük Millet Meclisinin kuruluşunun 99’uncu yıl dönümünün ve Ulusal Egemenlik
ve Çocuk Bayramı’nın kutlanması, günün anlam ve öneminin belirtilmesi amacıyla
Genel Kurulda özel gündemle görüşme yapılması için Türkiye Büyük Millet
Meclisinin 23 Nisan 2019 Salı günü saat 14.00'te toplanması, bu toplantıda
yapılacak görüşmelerde Türkiye Büyük Millet Meclisinde temsil edilen siyasi
parti grubu başkanlarına onar dakika süreyle; ayrıca, Türkiye Büyük Millet
Meclisinde grubu bulunmayan siyasi parti temsilcilerinden birer kişiye üçer
dakikayı geçmemek üzere söz verilmesi ve bu birleşimde başka konuların
görüşülmemesi,
Önerilmiştir.
BAŞKAN
– Teşekkür ederim. 
Danışma
Kurulunun önerisini oylarınıza sunuyorum: Kabul edenler… Kabul etmeyenler…
Öneri kabul edilmiştir. 
Bitti
değerli arkadaşlar. Aslında hepinizi büyük bir nezaketle bu oturuma
katılmanızdan dolayı tekrar kutluyorum. Hepimiz birbirimizi özlemişiz,
inşallah, önümüzdeki haftalarda, daha bol zamanlarda Meclisimizi
çalıştıracağız.
Değerli
milletvekilleri, alınan karar gereğince Türkiye Büyük Millet Meclisinin
kuruluşunun 99’uncu yıldönümü ve Ulusal Egemenlik ve Çocuk Bayramı’nın
kutlanması ile günün anlam ve öneminin belirtilmesi maksadıyla yapılacak
görüşmeler için 23 Nisan 2019 Salı günü saat 14.00’te toplanmak üzere birleşimi
kapatıyorum.
Hepinize
iyi günler diliyorum.
Kapanma Saati: 14.13



