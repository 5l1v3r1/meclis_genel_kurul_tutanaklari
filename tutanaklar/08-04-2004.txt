






DÖNEM : 22





DÖNEM
: 22 CİLT : 45 YASAMA YILI : 2



T. B. M. M.
TUTANAK DERGİSİ


71 inci Birleşim
8 Nisan 2004 Perşembe


İ
Ç İ N D E K İ L E R
 I. - GEÇEN TUTANAK ÖZETİ
II. - GELEN KÂĞITLAR
III. -
BAŞKANLIĞIN GENEL KURULA SUNUŞLARI
A) GündemdIşI Konuşmalar
1. - Şanlıurfa Milletvekili A. Müfit
Yetkin'in, Şanlıurfa'nın düşman işgalinden kurtarılışının 84 üncü yıldönümüne
ilişkin gündemdışı konuşması
2. - Erzurum Milletvekili Mustafa Nuri
Akbulut'un, Erzurum'un bazı ilçelerinde meydana gelen depremin olumsuz
etkilerine ve alınması gereken tedbirlere ilişkin gündemdışı konuşması
3. - Şanlıurfa Milletvekili Mahmut
Yıldız'ın, Şanlıurfa'nın düşman işgalinden kurtarılışının 84 üncü yıldönümüyle,
ilde yaşanan sağlık sorunlarına ve alınması gereken tedbirlere ilişkin
gündemdışı konuşması
B) Tezkereler ve Önergeler
1. - Kars Milletvekili Selami Yiğit'in
(6/966) esas numaralı sözlü sorusunu geri aldığına ilişkin önergesi (4/161)
2. - (9/8) esas numaralı Meclis
Soruşturması Komisyonu Geçici Başkanlığının, başkan, başkanvekili, sözcü ve
kâtip üye seçimini yaptığına ilişkin tezkeresi (3/522)
3. - (10/12, 28) esas numaralı Meclis
Araştırması Komisyonu Geçici Başkanlığının, başkan, başkanvekili, sözcü ve
kâtip üye seçimini yaptığına ilişkin tezkeresi (3/523)
C) Gensoru, Genel Görüşme, Meclİs SoruşturmasI ve Meclİs AraştIrmasI
Önergelerİ
1. - İzmir Milletvekili Türkân
Miçooğulları ve 23 milletvekilinin, İstanbul'da Önder Babat isimli öğrencinin
öldürülmesi olayının açıklığa kavuşturulması amacıyla Meclis araştırması
açılmasına ilişkin önergesi (10/178) 
IV. - KANUN
TASARI VE TEKLİFLERİ İLE KOMİSYONLARDAN GELEN DİĞER İŞLER
1. - Adlî Yargı İlk Derece Mahkemeleri ile
Bölge Adliye Mahkemelerinin Kuruluş, Görev ve Yetkileri Hakkında Kanun Tasarısı
ve Adalet Komisyonu Raporu (1/521) (S. Sayısı: 146) 
2. - Hukuk Usulü Muhakemeleri Kanununda
Değişiklik Yapılmasına İlişkin Kanun Tasarısı ve Adalet Komisyonu Raporu
(1/523) (S. Sayısı: 152)
3. - Çanakkale Milletvekilleri Mehmet
Daniş ve İbrahim Köşdere'nin; Gelibolu Yarımadası Tarihî Millî Parkı Kanununa
Geçici Bir Madde Eklenmesine Dair Kanun Teklifi (Kamu İhale Kanununa Geçici
Madde Eklenmesine Dair Kanun Teklifi) ile Plan ve Bütçe Komisyonu Raporu
(2/212) (S. Sayısı: 305)
4. - Kamu Yönetiminin Temel İlkeleri ve
Yeniden Yapılandırılması Hakkında Kanun Tasarısı ile İçişleri, Plan ve Bütçe ve
Anayasa Komisyonları Raporları (1/731) (S. Sayısı: 349)
5. - Türkiye Cumhuriyeti Hükümeti ile
Letonya Cumhuriyeti Hükümeti Arasında Gümrük Konularında İşbirliği ve
Karşılıklı Yardım Anlaşmasının Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/675) (S. Sayısı: 358)


I. - GEÇEN
TUTANAK ÖZETİ

TBMM Genel Kurulu saat 15.00'te açılarak
iki oturum yaptı.
Uşak Milletvekili Alim Tunç, Dünya Sağlık
Günü münasebetiyle, yol güvenliğinin insan yaşamındaki önemine ve trafik
kazalarının önlenmesi için alınması gereken tedbirlere,
İzmir Milletvekili Ahmet Ersin, SSK'ya ait
İzmir-Konak tesislerinde bazı bölümlerin poliklinik olarak kullanılmasının
yararlı olacağına,
İlişkin gündemdışı birer konuşma yaptılar.
Erzurum Milletvekili Mustafa Ilıcalı'nın,
Erzurum'un bazı ilçelerinde meydana gelen depremin olumsuz etkilerine ve
alınması gereken tedbirlere ilişkin gündemdışı konuşmasına, Bayındırlık ve
İskân Bakanı Zeki Ergezen cevap verdi.
İngiltere-Türkiye Parlamentolararası
Dostluk Grubunun ülkemizi ziyaretine ilişkin Başkanlık,
Başkan ve başkanvekili seçimini
yaptıklarına ilişkin (9/3) esas numaralı Meclis Soruşturması Komisyonu
Başkanlığı,
Tezkereleri Genel Kurulun bilgisine
sunuldu.
Balıkesir Milletvekili Ali Kemal
Deveciler'in (2/64) esas numaralı kanun teklifindeki imzasını geri aldığına
ilişkin önergesi okundu. 
Trabzon Milletvekili Asım Aykan ve 21
milletvekilinin, misyonerlik faaliyetleri konusunda (10/176),
Balıkesir Milletvekili İsmail Özgün ve 20
milletvekilinin, zeytin ve zeytinyağı üreticilerinin sorunlarının araştırılarak
alınması gereken önlemlerin belirlenmesi amacıyla (10/177),
Meclis araştırması açılmasına ilişkin
önergeleri Genel Kurulun bilgisine sunuldu; önergelerin gündemdeki yerlerini
alacağı ve öngörüşmelerinin, sırası geldiğinde yapılacağı açıklandı.
Gündemin "Sözlü Sorular"
kısmının:
1 inci sırasında bulunan (6/467) 
2 nci sırasında bulunan (6/471),
3 üncü sırasında bulunan (6/472),
4 üncü sırasında bulunan (6/473),
Esas numaralı sorular, üç birleşim içinde
cevaplandırılmadığından yazılı soruya çevrildi; (6/467) esas numaralı soru
sahibi de görüşlerini açıkladı.
5 inci sırasında bulunan (6/475),
6 ncı sırasında bulunan (6/479),
7 nci sırasında bulunan (6/480),
8 inci sırasında bulunan (6/482),
10 uncu sırasında bulunan (6/485),
11 inci sırasında bulunan (6/486),
12 nci sırasında bulunan (6/488),
14 üncü sırasında bulunan (6/491),
15 inci sırasında bulunan (6/492),
17 nci sırasında bulunan (6/494),
18 inci sırasında bulunan (6/495),
19 uncu sırasında bulunan (6/496),
20 nci sırasında bulunan (6/497),
21 inci sırasında bulunan (6/498),
23 üncü sırasında bulunan (6/501),
24 üncü sırasında bulunan (6/502),
25 inci sırasında bulunan (6/503),
26 ncı sırasında bulunan (6/504),
27 nci sırasında bulunan (6/505),
28 inci sırasında bulunan (6/508),
30 uncu sırasında bulunan (6/511),
31 inci sırasında bulunan (6/512),
32 nci sırasında bulunan (6/514),
33 üncü sırasında bulunan (6/522),
34 üncü sırasında bulunan (6/525),
35 inci sırasında bulunan (6/526),
37 nci sırasında bulunan (6/528),
38 inci sırasında bulunan (6/529),
40 ıncı sırasında bulunan (6/531),
41 inci sırasında bulunan (6/532),
42 nci sırasında bulunan (6/533),
Esas numaralı sorular, ilgili bakanlar
Genel Kurulda hazır bulunmadıklarından, ertelendi.
9 uncu sırasında bulunan (6/483),
13 üncü
sırasında bulunan (6/489),
16 ncı sırasında bulunan (6/493),
22 nci sırasında bulunan (6/500),
29 uncu sırasında bulunan (6/510),
36 ncı sırasında bulunan (6/527),
39 uncu sırasında bulunan (6/530),
43 üncü sırasında bulunan (6/534),
Esas numaralı sorulara, Tarım ve Köyişleri
Bakanı Sami Güçlü, cevap verdi; (6/530) esas numaralı soru sahibi de cevaba karşı görüşlerini açıkladı.
Gündemin "Oylaması Yapılacak
İşler" kısmında bulunan, 31 Mart 2004 tarihli 67 nci Birleşimde
görüşmeleri tamamlanıp tümünün elektronik cihazla yapılan açıkoylamasında Genel
Kurulda toplantı yetersayısı bulunmadığı anlaşıldığından bu birleşimde tekrar
oya sunulan, Türkiye Cumhuriyeti Hükümeti ile Moldova Cumhuriyeti Hükümeti
Arasında Gümrük Konularında İşbirliği ve Karşılıklı Yardımlaşma Anlaşmasının
Onaylanmasının Uygun Bulunduğuna Dair Kanun Tasarısının (1/666) (S. Sayısı:
357), elektronik cihazla yapılan açıkoylamadan sonra, kabul edilip kanunlaştığı
açıklandı.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının:
1 inci sırasında bulunan, Adlî Yargı İlk
Derece Mahkemeleri ile Bölge Adliye Mahkemelerinin Kuruluş, Görev ve Yetkileri
Hakkında Kanun Tasarısının (1/521) (S. Sayısı: 146),
2 nci sırasında bulunan, Hukuk Usulü
Muhakemeleri Kanununda Değişiklik Yapılmasına İlişkin Kanun Tasarısının (1/523)
(S. Sayısı: 152),
3 üncü sırasında bulunan, Kamu İhale
Kanununa Geçici Madde Eklenmesine Dair Kanun Teklifinin (2/212) (S. Sayısı:
305),
Görüşmeleri, daha önce geri alınan
maddelere ilişkin komisyon raporları henüz gelmediğinden, 
4 üncü sırasında bulunan, Kamu Yönetiminin
Temel İlkeleri ve Yeniden Yapılandırılması Hakkında (1/731) (S. Sayısı: 349),
5 inci sırasında bulunan, Türkiye
Cumhuriyeti Hükümeti ile Letonya
Cumhuriyeti Hükümeti Arasında Gümrük Konularında İşbirliği ve Karşılıklı Yardım
Anlaşmasının Onaylanmasının Uygun Bulunduğuna Dair (1/675) (S. Sayısı: 358),
Kanun Tasarılarının görüşmeleri, ilgili
komisyon yetkilileri Genel Kurulda hazır bulunmadığından;
Ertelendi.
6 ncı sırasında bulunan, Türkiye
Cumhuriyeti Hükümeti ile Kazakistan Cumhuriyeti Hükümeti Arasında Gümrük
Konularında İşbirliği ve Karşılıklı İdarî Yardım Anlaşmasının Onaylanmasının
(1/678) (S. Sayısı: 359),
7 nci sırasında bulunan, Türkiye
Cumhuriyeti Hükümeti ile Suriye Arap Cumhuriyeti Hükümeti Arasında Gümrük
Konularında İşbirliği ve Karşılıklı Yardım Anlaşmasının Onaylanmasının (1/676)
(S. Sayısı: 360),
8 inci sırasında bulunan, Doku Tipi
Tayinine Yarayan Reaktiflerin Değişimine İlişkin Avrupa Anlaşması ve Ek
Protokolünün Onaylanmasının (1/634) (S. Sayısı: 365),
9 uncu sırasında bulunan, Uluslararası Bağ
ve Şarap Örgütünün Kuruluş Anlaşmasının Onaylanmasının (1/662) (S.Sayısı: 367),
10 uncu sırasında bulunan, Karadeniz
Ekonomik İşbirliği (KEİ) Örgütü KEİ Bölgesindeki Eşyanın Karayoluyla Naklinin
Kolaylaştırılması Konusunda Mutabakat Muhtırasının Onaylanmasının (1/684) (S.
Sayısı: 369),
11 inci sırasında bulunan, Sinematografik
Ortak Yapım Avrupa Sözleşmesinin Onaylanmasının (1/631) (S. Sayısı: 364),
12 nci sırasında bulunan, Türkiye
Cumhuriyeti Hükümeti ile Almanya Federal Cumhuriyeti Hükümeti Arasında Başta
Terörizm ve Örgütlü Suçlar Olmak Üzere Büyük Önemi Haiz Suçlarla Mücadelede
İşbirliği Anlaşmasının Onaylanmasının (1/553) (S. Sayısı: 373),
13 üncü sırasında bulunan, Endüstriyel
Tasarımların Uluslararası Tesciline İlişkin Lahey Anlaşmasının Cenevre Metnine
Katılmamızın (1/646) (S. Sayısı: 366),
14 üncü sırasında bulunan, Marka Kanunu
Andlaşmasına Katılmamızın (1/665) (S. Sayısı: 368),
15 inci sırasında bulunan, Türkiye
Cumhuriyeti Hükümeti ile Uganda Cumhuriyeti Hükümeti Arasında Ticaret, Ekonomik
ve Teknik İşbirliği Anlaşmasının Onaylanmasının (1/466) (S. Sayısı: 375),
16 ncı sırasında bulunan, Türkiye
Cumhuriyeti Hükümeti ile Gabon Cumhuriyeti Hükümeti Arasında Genel Ticarî,
Ekonomik, Kültürel ve Teknik İşbirliği Anlaşmasının Onaylanmasının (1/467) (S.
Sayısı: 376),
17 nci sırasında bulunan, Türkiye
Cumhuriyeti Hükümeti ile Kongo Cumhuriyeti Hükümeti Arasında Ticaret, Ekonomik
ve Teknik İşbirliği Anlaşmasının Onaylanmasının (1/472) (S. Sayısı: 377),
18 inci sırasında bulunan, Türkiye
Cumhuriyeti Hükümeti ve Kosta Rika Cumhuriyeti Hükümeti Arasında Teknik
İşbirliği Çerçeve Anlaşmasının Onaylanmasının (1/474) (S. Sayısı: 378),
19 uncu sırasında bulunan, Türkiye
Cumhuriyeti Hükümeti ile Jamaika Hükümeti Arasında Ticaret ve Ekonomik
İşbirliği Anlaşmasının Onaylanmasının (1/480) (S. Sayısı: 379),
20 nci sırasında bulunan, Türkiye
Cumhuriyeti ve Karayip Devletleri Birliği Arasında İşbirliği Çerçeve
Anlaşmasının Onaylanmasının (1/485) (S. Sayısı: 380),
21 inci sırasında bulunan, Türkiye
Cumhuriyeti Hükümeti ile Lüksemburg Büyük Dükalığı Hükümeti Arasında Kültür,
Eğitim, Bilim, Basın-Yayın, Gençlik ve Spor Alanlarında İşbirliği Anlaşmasının
Onaylanmasının (1/680) (S. Sayısı: 381),
22 nci sırasında bulunan, Türkiye
Cumhuriyeti Hükümeti ile Güney Afrika Cumhuriyeti Hükümeti Arasında Kültür,
Sanat, Eğitim, Bilim, Teknoloji, Spor, Dinlence ve Gençlik Alanlarında
İşbirliği Anlaşmasının Onaylanmasının (1/709) (S. Sayısı: 382),
23 üncü sırasında bulunan, Türkiye
Cumhuriyeti Hükümeti ile Çek Cumhuriyeti Hükümeti Arasında Kültür, Eğitim,
Bilim, Gençlik ve Spor Alanlarında İşbirliği Anlaşmasının Onaylanmasının
(1/712) (S. Sayısı: 383),
24 üncü sırasında bulunan, Hukukî veya
Ticarî Konularda Yabancı Ülkelerde Delil Sağlanması Hakkında Sözleşmenin
Onaylanmasının (1/519) (S. Sayısı: 387),
25 inci sırasında bulunan, Türkiye
Cumhuriyeti Hükümeti ile Tunus Cumhuriyeti Hükümeti Arasında Uluslararası
Karayolu Taşımacılığı Anlaşmasının Onaylanmasının (1/677) (S. Sayısı: 388),
26 ncı sırasında bulunan, Yabancı Hukuk
Hakkında Bilgi Edinilmesine Dair Avrupa Sözleşmesine Ek Protokolün
Onaylanmasının (1/707) (S. Sayısı: 389),
27 nci sırasında bulunan, Türkiye
Cumhuriyeti Hükümeti ile Slovenya Cumhuriyeti Hükümeti Arasında Karayolu ile
İlgili Uluslararası Yolcu ve Yük Taşımacılığı Anlaşmasının Onaylanmasının
(1/711) (S. Sayısı: 390),
Uygun Bulunduğuna Dair Kanun
Tasarılarının, elektronik cihazla yapılan açıkoylamalarından sonra, kabul
edildikleri ve kanunlaştıkları açıklandı.
8 Nisan 2004 Perşembe günü saat 15.00'te
toplanmak üzere, birleşime 19.05'te son verildi.
Nevzat
Pakdil
Başkanvekili
 Mevlüt Akgün Ahmet Küçük
 Karaman Çanakkale
 Kâtip Üye Kâtip
Üye
Mehmet
Daniş
Çanakkale
Kâtip Üye


No. : 106
II. - GELEN
KÂĞITLAR
8 Nisan
2004 Perşembe
Tasarılar
1. - Kooperatifler Kanununda Değişiklik
Yapılması Hakkında Kanun Tasarısı (1/782) (Sanayi, Ticaret, Enerji, Tabiî
Kaynaklar, Bilgi ve Teknoloji Komisyonuna) (Başkanlığa geliş tarihi: 2.4.2004)
2. - Yalova Kaplıcalarının İşletilmesi ve
Kaplıcaların İnkişafı İşlerinin Sıhhat ve İçtimai Muavenet Vekaletine Bağlı
Hükmi Şahsiyeti Haiz Bir Teşekküle Devri Hakkında Kanunda Değişiklik
Yapılmasına Dair Kanun Tasarısı (1/783) (Sağlık, Aile, Çalışma ve Sosyal İşler
ve Plan ve Bütçe Komisyonlarına) (Başkanlığa geliş tarihi: 2.4.2004)
3. - Emniyet Teşkilatı Kanununda
Değişiklik Yapılmasına Dair Kanun Tasarısı (1/784) (İçişleri Komisyonuna)
(Başkanlığa geliş tarihi: 2.4.2004)
4. - Gözlükçülük Hakkında Kanunda
Değişiklik Yapılmasına Dair Kanun Tasarısı (1/785) (Sağlık, Aile, Çalışma ve
Sosyal İşler Komisyonuna) (Başkanlığa geliş tarihi: 2.4.2004)
Teklifler
1. - Adana Milletvekili Atilla
Başoğlu'nun; Belediye Kanununa ve Büyükşehir Belediyelerinin Yönetimi Hakkında
Kanun Hükmünde Kararnamenin Değiştirilerek Kabulü Hakkında Kanuna Birer Bend
Eklenmesine Dair Kanun Teklifi (2/272) (İçişleri ve Plan ve Bütçe
Komisyonlarına) (Başkanlığa geliş tarihi: 5.4.2004)
2. - Samsun Milletvekili Ahmet Yeni'nin;
Özelleştirme Uygulamalarının Düzenlenmesine ve Bazı Kanun Hükmünde
Kararnamelerde Değişiklik Yapılmasına Dair Kanun ile Kamu İhale Kanununda
Değişiklik Yapılması Hakkında Kanun Teklifi (2/273) (Bayındırlık, İmar,
Ulaştırma ve Turizm ve Plan ve Bütçe Komisyonlarına) (Başkanlığa geliş tarihi:
7.4.2004)
Sözlü Soru
Önergesi
1. - Balıkesir Milletvekili Sedat Pekel'in,
eğitim fakültelerindeki akademik personel yetersizliğine ilişkin Millî Eğitim
Bakanından sözlü soru önergesi (6/1025) (Başkanlığa geliş tarihi: 2.4.2004)
Yazılı Soru
Önergeleri
1. - Adana Milletvekili Atilla
Başoğlu'nun, Adana-Nikriz yolu kenarındaki zeytinliklerin korunmasına ilişkin
Başbakandan yazılı soru önergesi (7/2246) (Başkanlığa geliş tarihi: 1.4.2004)
2. - Adana Milletvekili Atilla
Başoğlu'nun, engelliler için ayrılan ödenek miktarına ilişkin Başbakandan
yazılı soru önergesi (7/2247) (Başkanlığa geliş tarihi: 1.4.2004)
3. - Adana Milletvekili Atilla
Başoğlu'nun, engellilerin toplu taşım araçlarından daha rahat yararlanmalarını
sağlayacak tedbirlere ilişkin Başbakandan yazılı soru önergesi (7/2248)
(Başkanlığa geliş tarihi: 1.4.2004)
4. - Adana Milletvekili Atilla
Başoğlu'nun, il belediyelerinin borç miktarlarına ilişkin Başbakandan yazılı
soru önergesi (7/2249) (Başkanlığa geliş tarihi: 1.4.2004)
5. - Mardin Milletvekili Muharrem
Doğan'ın, Türk Dil Kurumunun bazı kelimelerin doğruluğuyla ilgili bir araştırma
yapıp yapmadığına ilişkin Başbakandan yazılı soru önergesi (7/2250) (Başkanlığa
geliş tarihi: 1.4.2004)
6. - Adana Milletvekili Atilla
Başoğlu'nun, Federasyon Başkanlığına seçilme kriterlerine ilişkin Devlet Bakanı
ve Başbakan Yardımcısından (Mehmet Ali Şahin) yazılı soru önergesi (7/2251)
(Başkanlığa geliş tarihi: 1.4.2004)
7. - Adana Milletvekili Atilla
Başoğlu'nun, Adana-Ceyhan-Kurtkulağı beldesinde bulunan Kervansaraya ilişkin
Devlet Bakanı ve Başbakan Yardımcısından (Mehmet Ali Şahin) yazılı soru
önergesi (7/2252) (Başkanlığa geliş tarihi: 1.4.2004)
8. - Bursa Milletvekili Kemal Demirel'in,
amatör kulüp müsabakalarında sağlık görevlisi bulundurulmasına ilişkin Devlet
Bakanı ve Başbakan Yardımcısından (Mehmet Ali Şahin) yazılı soru önergesi
(7/2253) (Başkanlığa geliş tarihi: 1.4.2004)
9. - Bursa Milletvekili Kemal Demirel'in,
Bursa-Yenişehir İlçesi Yarhisar Köyündeki bazı eserlerin restorasyonuna ilişkin
Devlet Bakanı ve Başbakan Yardımcısından (Mehmet Ali Şahin) yazılı soru önergesi
(7/2254) (Başkanlığa geliş tarihi: 1.4.2004)
10. - Adana Milletvekili Atilla
Başoğlu'nun, Suriye'deki Türkmenlerin durumlarına ilişkin Dışişleri Bakanı ve
Başbakan Yardımcısından yazılı soru önergesi (7/2255) (Başkanlığa geliş tarihi:
1.4.2004)
11. - Adana Milletvekili Atilla
Başoğlu'nun, Suriye sınırından kaçak girişlere ilişkin Dışişleri Bakanı ve
Başbakan Yardımcısından yazılı soru önergesi (7/2256) (Başkanlığa geliş tarihi:
1.4.2004)
12. - İzmir Milletvekili K. Kemal
Anadol'un, bazı terör örgütleriyle ilişkilerinden dolayı tutuklanan kamu
görevlilerine ilişkin İçişleri Bakanından yazılı soru önergesi (7/2257)
(Başkanlığa geliş tarihi: 1.4.2004)
13. - İzmir Milletvekili Ahmet Ersin'in,
İzmir-Gaziemir yeni Belediye Başkanının, belediye çalışanlarına uyguladığı
görev yeri değişikliğine ilişkin İçişleri Bakanından yazılı soru önergesi
(7/2258) (Başkanlığa geliş tarihi: 1.4.2004)
14. - Bursa Milletvekili Kemal Demirel'in,
Bursa-Mudanya-Eşkel Köyünün sağlık ocağı ihtiyacına ilişkin Sağlık Bakanından
yazılı soru önergesi (7/2259) (Başkanlığa geliş tarihi: 1.4.2004)
15. - Denizli Milletvekili Mehmet U.
Neşşar'ın, performansa dayalı döner sermaye uygulamasına ilişkin Sağlık
Bakanından yazılı soru önergesi (7/2260) (Başkanlığa geliş tarihi: 1.4.2004)
16. - Adana Milletvekili Atilla
Başoğlu'nun, Adana ile Hatay arasına uçak seferleri konulup konulmayacağına
ilişkin Ulaştırma Bakanından yazılı soru önergesi (7/2261) (Başkanlığa geliş
tarihi: 1.4.2004)
17. - Bursa Milletvekili Kemal Demirel'in,
İstanbul ile çevre ilçeleri arasında feribot seferleri olup olmadığına ilişkin
Ulaştırma Bakanından yazılı soru önergesi (7/2262) (Başkanlığa geliş tarihi:
1.4.2004)
18. - Konya Milletvekili Atilla Kart'ın,
TMO Yeniceoba-Cihanbeyli tesislerinin özelleştirilmesine ilişkin Tarım ve
Köyişleri Bakanından yazılı soru önergesi (7/2263) (Başkanlığa geliş tarihi:
1.4.2004)
19. - Adana Milletvekili Atilla
Başoğlu'nun, ÇEAŞ'la sözleşmesi bulunan şirketlerin durumuna ilişkin Enerji ve
Tabiî Kaynaklar Bakanından yazılı soru önergesi (7/2264) (Başkanlığa geliş
tarihi: 1.4.2004)
20. - Adana Milletvekili Atilla
Başoğlu'nun, eğitim sisteminin geliştirilmesine ilişkin Millî Eğitim Bakanından
yazılı soru önergesi (7/2265) (Başkanlığa geliş tarihi: 1.4.2004)
21. - Bursa Milletvekili Kemal Demirel'in,
Bursa'nın Zeytinbağı Beldesinin tanıtımına ilişkin Kültür ve Turizm Bakanından
yazılı soru önergesi (7/2266) (Başkanlığa geliş tarihi: 1.4.2004)
22. - Bursa Milletvekili Kemal Demirel'in,
Bursa-Uludağ'daki Wolfram madeninin işletilmesine ilişkin Maliye Bakanından yazılı soru önergesi
(7/2267) (Başkanlığa geliş tarihi: 1.4.2004)
23. - Denizli Milletvekili Mehmet U.
Neşşar'ın, karayolu yatırım programlarına ve maliyetlerine ilişkin Bayındırlık
ve İskân Bakanından yazılı soru önergesi (7/2268) (Başkanlığa geliş tarihi:
1.4.2004)
24. - Adana Milletvekili Atilla
Başoğlu'nun, taksi şoförlerine özel ehliyet verilmesinin düşünülüp
düşünülmediğine ilişkin İçişleri Bakanından yazılı soru önergesi (7/2269)
(Başkanlığa geliş tarihi: 1.4.2004)
Meclis
Araştırması Önergesi
1. - İzmir Milletvekili Türkan
Miçooğulları ve 23 Milletvekilinin, İstanbul'da Önder Babat isimli öğrencinin
öldürülmesi olayının açıklığa kavuşturulması amacıyla Anayasanın 98 inci,
İçtüzüğün 104 ve 105 inci maddeleri uyarınca bir Meclis araştırması açılmasına
ilişkin önergesi (10/178) (Başkanlığa geliş tarihi: 7.4.2004)


BİRİNCİ
OTURUM
Açılma
Saati: 15.00
8 Nisan
2004 Perşembe
BAŞKAN:
Başkanvekili Nevzat PAKDİL
KÂTİP
ÜYELER: Mehmet DANİŞ (Çanakkale), Ahmet KÜÇÜK (Çanakkale)

BAŞKAN - Sayın milletvekilleri, Türkiye
Büyük Millet Meclisinin 71 inci Birleşimini açıyorum.
Toplantı yetersayısı vardır; görüşmelere
başlıyoruz.
Gündeme geçmeden önce, üç sayın
milletvekiline gündemdışı söz vereceğim.
Konuşma süreleri 5'er dakikadır. Hükümet,
bu konuşmalara cevap verebilir; hükümetin cevap süresi 20 dakikadır. 
Gündemdışı ilk söz, Şanlıurfa İlinin
kurtarılışının 84 üncü yıldönümü nedeniyle söz isteyen Şanlıurfa Milletvekili
Müfit Yetkin'e aittir. (AK Parti sıralarından alkışlar)
Sayın Yetkin, buyurun.
III. -
BAŞKANLIĞIN GENEL KURULA SUNUŞLARI
A) GündemdIşI Konuşmalar
1. -
Şanlıurfa Milletvekili A. Müfit
Yetkin'in, Şanlıurfa'nın düşman işgalinden kurtarılışının 84 üncü
yıldönümüne ilişkin gündemdışı konuşması
A. MÜFİT YETKİN (Şanlıurfa) - Sayın
Başkan, saygıdeğer milletvekilleri; bugün, gündemdışı söz alarak,
Şanlıurfamızın düşman işgalinden kurtarılışının 84 üncü yıldönümünü,
Şanlıurfalı milletvekili arkadaşlarımın ve tüm Şanlıurfalı hemşerilerimin
hislerine tercüman olarak, gururlu ve mutlu bir günümüzün sevincini sizinle ve
tüm vatandaşlarımızla paylaşmak istedim; bu vesileyle, Yüce Meclisi saygıyla
selamlıyorum.
Değerli milletvekilleri, 11 Nisan 1920
tarihinin, Şanlıurfamız için olduğu kadar Türkiye Cumhuriyeti için de önemli
bir yeri vardır. Osmanlı Devletinin toprakları Birinci Dünya Savaşındaki galip
devletler tarafından işgal edilmeye başlandığında, Urfa'da, savaşacak güçte ve
yaşta olan erkekler sayıca çok azdı; çünkü, Birinci Dünya Savaşında, Urfa'da 5
000 mevcutlu bir alay teşkil edilerek Çanakkale'ye gönderilmişti ve bu alay,
Mustafa Kemal Paşanın kumanda ettiği tümende Çanakkale Zaferini kazanmış,
ancak, savaş sonunda sadece 54 kişi hayatta kalabilmişti. Daha sonra, yine
savaşacak durumda olan gençler Irak, Suriye, Kafkasya ve hatta Galiçya
cephelerinde savaşlara katılmış ve oralarda şehit veya esir olmuştur.
Türk yurdunun işgali sırasında Urfa'da
yaşları 16'nın altında ve 65'in üzerinde olanlardan başka savaşacak hemen hemen
kimse kalmamıştı. Memleketin durumu bu kadar kötü, bu kadar acılı halde iken,
Mondros Mütarekesinin 7 nci maddesinde yer alan "müttefikler güvenlerini
tehdit edecek bir durum ortaya çıktığında, herhangi bir stratejik noktayı işgal
hakkını haiz olacaklardır" hükmü, Urfa'yı işgale gerekçe gösterilerek 7
Mart 1919 tarihinde Urfa İngilizler tarafından işgal edilmiştir. Ancak, 1918
sonbaharında henüz Urfamız düşman işgaline uğramadan, Urfa Mutasarrıfı Nusret
Beyin telkinleriyle Urfa ileri gelenlerinden 9 kişilik bir merkez heyeti
kurulmuş, Urfalı hamiyetperverlerin gayret ve yardımlarıyla 2 gün içinde 500
kişilik bir milis kuvveti meydana getirilmiş, başlarına yine Urfalılardan bölük
ve takım komutanları atanarak, ilk hedef olarak Urfa'da asayiş sağlanmıştır.
İstanbul'da İngilizler tarafından şehit edilen Nusret Beyden sonra, Urfa'ya
tayin edilen Ali Rıza Bey de Urfalılara destek olmuş, merkez heyeti tarafından
Mustafa Kemal Paşa ile sık sık irtibat kurularak, onun cesaret verici sözleri
ve direktifleri doğrultusunda çalışmalarını sürdürmüştür. 
Erzurum ve Sivas Kongrelerinin hemen
sonrasında Urfamızda Mutasarrıf Ali Rıza Bey ve Meclisi İdare eski Âzâlarından
Belediye Reisi Hacı Kâmilzade Hacı Mustafa Efendi, Urfa eşrafı ve aydınlarıyla
bir toplantı yaparak, Müdafaai Hukuk Cemiyetinin 12 kişiden kurulu bir şubesini
açmışlardır. Bu toplantıda bulunanlar, halk arasında "Onikiler"
olarak adlandırılmışlardır; bu şahsiyetli ve vatansever Urfalılara,
"Onikiler" derler. Bu şerefli adları, bugünkü ve yarınki nesillere
tanıtmak için hürmet, minnet ve şükranla anmayı vazife idrak ediyorum.
Bu arada, 15 Eylül 1919 tarihinde
İngilizler ve Fransızlar arasında yapılan bir anlaşmayla, İngilizler, ekim
ayında Urfa'yı boşaltarak, Fransızlara teslim etmişlerdir, Fransızlar da
Ermenilerle işbirliği yaparak baskılarını artırmışlardır; fakat, Gazi Mustafa
Kemal Paşanın "hattı müdafaa yoktur, sathı müdafaa vardır; bu satıh bütün
vatandır" vecizesi doğrultusunda, 9 Şubat 1920'de başlayan ve altmışbir
gün süren fiilî çatışma sonunda, Urfamız, köylüsü, şehirlisi, esnafı, eşrafı,
fakiri, zenginiyle, kadınları da dahil olmak üzere, 11 Nisan 1920'de şanlı
zaferi noktalamıştır. Bu zaferler Şanlıurfa'da Müftü Hasan Efendi, Belediye
Reisi Hacı Kâmilzade Hacı Mustafa ve arkadaşlarının gayretleriyle, sadece
Urfa'da kalmamış, bütün vatan sathına yayılarak, Urfamız dahil, tüm vatan
istiklaline kavuşmuştur. 
İşgalciler, büyük bir hata ve yanılgıya
düştüklerini, çok büyük bir bedel ödeyerek, geç de olsa, anladılar; çünkü,
karşılarında dünyanın en yiğit, en vatanperver milletinin evlatları olan
Şanlıurfalılar vardı. Fransızların Urfa'dan atılması için Urfalılar çok
mücadele etmiş ve birçok şehit vermiştir.
(Mikrofon otomatik cihaz tarafından
kapatıldı)
BAŞKAN - Sayın Yetkin, buyurun.
A. MÜFİT YETKİN (Devamla) - Urfalı,
düzenli bir kuvvet olmadan, şehrin eşrafından Onikiler başta olmak üzere, şehir
merkezi, ilçe ve köylerden oluşturulan mahallî çetelerle Urfa'yı düşman
işgalinden kurtarmıştır. Urfa, Gaziantep ve Kahramanmaraş ile birlikte kendi
kendini kurtaran üç ilden biridir. 
Halkın oluşturduğu milis kuvvetleri
düşmanla göğüs göğüse çarpışıp, şehri düşman işgalinden kurtardığı için,
Urfalıların bu kahramanlıklarını teyit etmek üzere, Türkiye Büyük Millet
Meclisince, Urfa'ya "şanlı" unvanı verilmiştir. 
Bu zaferimizi, İsmet Paşa, Atatürk'ün
Büyük Nutkundan sonra kendisini ziyarete gelen Urfa heyetine şöyle anlatmıştı:
"Biz, Kurtuluş Savaşı hazırlığı içindeyken, Urfa'nın Fransızlara savaş
açtığı haberini aldık. Mustafa Kemal Paşayla birbirimize baktık 'Urfalılar
acele etti, hırpalanacaklar, çok yazık' dedik. Ara sıra haber alıyorduk; fakat,
bir gün düşmanlarını temizlediği haberini aldık. Mustafa Kemal Paşayla göz göze
bakarak sevindik ve 'yaşasın Urfalılar' dedik." 
Büyük Önder, savaş dehası Mustafa Kemal
Atatürk ve İsmet Paşanın takdir ettiği Urfa kahramanlarını bir kez daha
rahmetle anarken, atalarımızdan devraldığımız insanî ve evrensel değerleri,
vatan sevgisini, bayrak sevgisini ve özünde var olan bağımsızlık duygularını
koruyarak gelecek kuşaklara taşıyacağımı, bölge halkının refah ve ekonomik
düzeylerini yükseltmek azim ve kararlılığında olduğumu, bu halka hizmet
etmekten büyük onur duyduğumu bir kez daha bildirmek istiyorum.
Türk Milleti olarak, Urfalılar olarak,
Urfa savaş kahramanlarından ilk Belediye Reisi Hacı Mustafa Kâmil'in torunu
olarak, iç ve dış düşmanlarımıza karşı el ele vererek, düşman yağmacılarına
karşı, güzel yurdumuzun bağımsızlığı ve Yüce Milletimizin özgürlüğü için hiç
tereddüt etmeden canlarını veren aziz şehitlerimizin ruhları şad olsun diyor;
bizlere, özgür, onurlu ve başı dik insanların yaşadığı bir ülke bırakan Mustafa
Kemal Atatürk ve yiğit silah arkadaşları başta olmak üzere, İstiklal Savaşımıza
fikren, fiilen, maddeten ve manen katılanlardan halen sağ olanları şükranla,
hayatta olmayanları da minnet ve rahmetle anıyor; tüm hemşerilerimin kurtarılış
bayramlarını yürekten kutluyor; sözlerimi, Urfa'nın yetiştirdiği değerli şair
Hulusi Kılıçaslan'ın, Kurtuluş Savaşındaki mücadele azmini, kutsal değerlerine
bağlılığını, bir hoyratındaki ifadesiyle bitirmek istiyorum: 
"Ben ölüm, 
Düşman kurşunundan ben ölüm, 
Ay yıldızlı bayrak için ben ölüm, 
Dumanlı dağlar, gülü bahçalı bağlar,
Şirin Urfam için ben ölüm."
Yüce Meclisi saygıyla selamlıyorum.
(Alkışlar)
BAŞKAN - Teşekkür ederim Sayın Yetkin.
Biz de, bu vesileyle Şanlıurfalı
hemşerilerimizin bayramını canı gönülden kutluyoruz.
Gündemdışı ikinci söz, Erzurum İlinde
meydana gelen deprem nedeniyle yaşanan olumsuzluklarla ilgili söz isteyen,
Erzurum Milletvekili Mustafa Nuri Akbulut'a aittir.
Sayın Akbulut, buyurun. (AK Parti
sıralarından alkışlar)
2. -
Erzurum Milletvekili Mustafa Nuri Akbulut'un, Erzurum'un bazı ilçelerinde
meydana gelen depremin olumsuz etkilerine ve alınması gereken tedbirlere
ilişkin gündemdışı konuşması
MUSTAFA NURİ AKBULUT (Erzurum) - Sayın
Başkan, değerli milletvekilleri; Erzurum'da meydana gelen deprem nedeniyle
yaşanan olumsuzluklarla ilgili olarak gündemdışı söz almış bulunuyorum;
hepinize saygılar sunuyorum.
Değerli milletvekilleri, 25 Mart 2004
tarihinde, saat 21.30 sıralarında, Erzurum'da 5,1 şiddetinde bir deprem olmuş,
Erzurum merkez ilçe ve köyleri ile Aşkale, Ilıca ve Çat İlçelerinde, Dadaşköy,
Kandilli, Yeniköy ve Yavi Beldelerinde ve bağlı köylerinde etkili olan bu
depremde, resmî binaların önemli bir bölümü ile birçok işyeri ve eklentileri
ağır hasar görmüştür. Erzurum merkezde 1, Aşkale İlçesi Küçükgeçit Köyünde 8 ve
Karabıyık Köyünde 1 olmak üzere toplam 10 vatandaşımız hayatını kaybetmiş,
birçok vatandaşımız yaralanmış, yüzlerce hayvan da telef olmuştur. 
Bu depremde zarar gören yörelerde
hayatlarını kurtaran vatandaşlarımızın gerek evlerinin tamamen yıkılmış olması
gerekse birbiri ardına gelen onlarca artçı depremin tedirginliğiyle çadırlarda
kalmaları, üç gün sonra, 28 Mart 2004 tarihinde meydana gelen ve daha büyük bir
yıkıma neden olan 5,3 şiddetindeki depremde can kaybını önleyen en önemli
faktör olmuştur. Can kaybı olmamasına rağmen, vatandaşlarımız için ikinci
depremin sonuçları daha ağır olmuş; 28 Mart 2004 tarihinde saat 06.51'de
meydana gelen bu depremde, önceden zarar gören birçok bina bu kez tamamen
yıkılmış veya kullanılamaz hale gelmiş, diğer birçok yerleşim birimi ve köy
ağır hasar görmüş, 3 000 civarında işyeri, ev ve ahır yıkılmış; 50 kadar
vatandaşımız yaralanmış; belediye, okul, cami gibi kamuya ait binalar ile 100'e
yakın lojman ağır hasar görmüş; 1 000'e yakın büyük ve küçükbaş hayvan telef
olmuş; elektrik, telefon, su ve kanalizasyon hat ve şebekeleri ile köprü ve
menfezlerde önemli hasarlar meydana gelmiştir.
Her iki deprem sonrasında da devletimiz, bütün
kurumlarıyla birlikte, zarar gören vatandaşlarımızın yardımına koşmuş; çadır,
battaniye, katalitik soba ve iaşe ihtiyaçlarının giderilmesinde ve nakdî yardım
yapılmasında her türlü imkân seferber edilmiş; kalıcı konutların yapımı ve bir
an önce tamamlatılması konusunda gerekli çalışmalar başlatılmıştır. Kurulan
çadırkentlerde yaşanan elektrik, telefon ve benzeri bazı sorunlar da çok kısa
bir sürede tümüyle giderilecektir.
Depremden sonra, Çat İlçesi Yavi
Beldesinde çadırda kalan bir aileden 3 kişinin, katalitik sobadan sızan gazla
zehirlenerek ölmesi, hepimizi derinden etkileyen yeni bir acı olmuştur. Bu
vesileyle, meydana gelen afetler sırasında hayatlarını kaybeden tüm
vatandaşlarımıza Allah'tan rahmet, kederli ailelerine başsağlığı ve yaralanan
vatandaşlarımıza da acil şifalar diliyorum.
Yaşanan deprem felaketleri nedeniyle,
konuyu hassasiyetle takip eden ve ihtiyaçların karşılanmasında her türlü imkânı
seferber eden, başta Başbakanımız Sayın Recep Tayyip Erdoğan olmak üzere, Sayın
Sağlık Bakanımıza, Sayın Bayındırlık ve İskân Bakanımıza ve Sayın İçişleri
Bakanımıza şükranlarımızı sunuyorum. Ayrıca, büyük bir gayretle
vatandaşlarımızın yardımına koşan Sayın Erzurum Valisine, ilçe
kaymakamlarımıza, askerî birlik komutanlarına ve personeline, Kızılay Genel
Başkanı ve tüm yetkililerine, sivil savunma görevlilerine, arama-kurtarma
ekiplerine, sivil toplum örgütlerine, dernek ve vakıflarımıza, emeği geçen tüm
memur ve işçi kardeşlerimize ve hayırsever vatandaşlarımıza teşekkür ediyorum.
Erzurum İli, son aylarda ardı ardına
yaşanan, can ve mal kaybına neden olan, hayatı felç eden yoğun kar yağışı, sel
felaketi ve deprem felaketleriyle karşı karşıya kalmış, halkın genel hayatı
derinden etkilenmiştir. Erzurum'un afet kapsamına alınması için yasal tüm
şartlar mevcuttur. Bu nedenle, vakit geçirilmeden, ilimizin afet kapsamına
alınması gerekir. 
1966 yılında meydana gelen ve 2 400 kadar
vatandaşımızın ölümüne neden olan Varto depreminde Erzurum'un Hınıs, Karaçoban,
Tekman ve Çat İlçelerinde konutu ağır hasar görenlere yapılacak 4 732 adet
konut, aradan otuzsekiz yıl geçmesine rağmen, hiçbir cumhuriyet hükümeti
tarafından bugüne kadar yapılamamıştır.
(Mikrofon otomatik cihaz tarafından
kapatıldı)
BAŞKAN - Buyurun Sayın Akbulut.
MUSTAFA NURİ AKBULUT (Devamla) - Ülkenin
tüm sorunlarının çözümü noktasında üstün bir gayret ve kararlılıkla çalışan ve
büyük bir başarı gösteren hükümetimizin kırk yıllık bu problemi de çözüme
kavuşturacağından hiç kimsenin şüphesi olmamalıdır. Ülkemizde bir daha afet
yaşanmaması hepimizin dileğidir; ancak, her an için tabiî bir afete maruz
kalacakmış gibi hazırlıklı olmak da hepimizin görevi olmalıdır.
Bu nedenle, herkesi bu konuda duyarlı
olmaya davet ediyor, hepinize saygılar sunuyorum. (Alkışlar)
BAŞKAN - Sayın Akbulut, teşekkür ederim.
Biz de Erzurumlu vatandaşlarımıza geçmiş
olsun dileklerimizi Başkanlık Divanı olarak iletiyoruz.
Gündemdışı üçüncü söz, Şanlıurfa İlinin
sağlık sorunları hakkında söz isteyen Şanlıurfa Milletvekili Mahmut Yıldız'a
aittir.
Sayın Yıldız, buyurun. (Alkışlar)
3. -
Şanlıurfa Milletvekili Mahmut Yıldız'ın, Şanlıurfa'nın düşman işgalinden
kurtarılışının 84 üncü yıldönümüyle, ilde yaşanan sağlık sorunlarına ve
alınması gereken tedbirlere ilişkin gündemdışı konuşması
MAHMUT YILDIZ (Şanlıurfa) - Sayın Başkan,
değerli milletvekili arkadaşlarım; sözlerime başlamadan önce, Şanlıurfamızın 84
üncü kurtarılış yıldönümünü ben de kutluyorum ve hemşerilerime saygı ve
sevgilerimi iletiyorum.
Bugün, Güneydoğu Anadolu Projesinin
başkenti ve Mezopotamya'nın beşiği olan Şanlıurfamızın sağlıkla ilgili ve
herkesin gündeminde yer alan bir sorununu vurgulamak istiyorum. 
Şanlıurfamız, 1 500 000 insanı barındıran,
18 000 kilometrekare alanı olan, ülkemizin en büyük illerinden biridir. Doğu ve
Güneydoğu Anadolunun, sosyal, kültürel ve ekonomik kalkınmasını
gerçekleştirecek Güneydoğu Anadolu Projesinin kendi kaderine terk edilmişliğini
bugün burada konuşmayacağım. Urfa'daki açlığa, yoksulluğa, yolsuzluğa, eğitim
ve sosyal güvenlik sorununa da, çiftçilerimizin en büyük beklentisi olan ve
bugüne kadar ödenmemiş olan doğrudan destekleme primlerine de değinmeyeceğim.
İlimizin sağlık sorunuyla ilgili, Büyük Millet Meclisimize bilgi vermek
istiyorum. 
İlimizde 120 adet sağlık ocağı mevcuttur;
fakat, bunların hemen hemen tamamı kapalıdır açık olanlar da, personel,
teçhizat yokluğundan dolayı hizmet verememektedir. İlçelerimizin çoğunda
hastane yok, olan hastanelerimiz de cihaz donanımından yoksun oldukları için
insanlarımızın ihtiyacına cevap veremiyor. Bunun neticesinde, biz, Urfa'nın 11
milletvekilinin yaptığı en önemli iş, ilimizden gelen hastalarla ilgilenmektir.
Sayın Başkan, değerli
milletvekilleri; biz, milletvekili
olarak, artık, hastalarımızı Ankara'ya taşımak yerine, ihtiyaca cevap veren,
donatımlı hastanelerin bölgemizde hizmete sokulmasını istiyoruz.
Şanlıurfamızda, inşaatı on yıl devam eden 500 yataklı devlet hastanesi nihayet
hizmete girdi. İnşaatın bitirilmesine katkısı olan herkese burada teşekkür
ediyorum. Temennimiz, eksik olan tıbbî cihazların bir an önce temin edilmesi ve
bu hastanenin halkımızın hizmetine sokulmasıdır.
Esas vurgulamak istediğim konu, ne
yazıktır ki, bu pırıl pırıl hastanemizin başında, yolsuzluğu ve akçeli
kirliliği müfettiş raporlarıyla tespit edilen bir başhekimin bulunmasıdır. Bu
başhekim, daha önce de başhekimlik görevinde bulunmuş; fakat, yolsuzluk
yapmadaki becerisinden dolayı görevden alınmıştır. Becerisiyle birlikte aynı
zamanda şanslı olan bu kişi, köylüsü ve okul arkadaşı Sağlık Bakanı olunca,
tekrar aynı göreve atanmıştır. Urfa kamuoyunun kararlı tutumu neticesinde,
Sağlık Bakanlığından gönderilen müfettişler, Sayın Bakanımıza rapor sunuyorlar.
Bu raporda, başhekimin bu görevden alınarak, dönersermayeyle ilişiğinin acilen
kesilip şehir dışına başka bir yere nakledilmesi istenmektedir; fakat
"yolsuzlukları bitireceğiz" anlayışıyla göreve başlayan hükümetimizin
Sağlık Bakanı, kendi elyazısıyla, kendisine sunulan bu raporun üzerine -Sayın
Bakanımızın talimatları yazılı değerli milletvekilleri- şunları yazıyor: 
"1- Savunmasını alın; savunmanın
neticesini bana bildirin." 
(Mikrofon otomatik cihaz tarafından
kapatıldı)
BAŞKAN - Buyurun Sayın Yıldız.
MAHMUT YILDIZ (Devamla) - "2- İdarî
göreviyle ilgili herhangi bir uygulama yapılmasın; verilecek ceza maaş kesim
cezasının altında bir ceza olsun." Sayın Bakanımızın elyazısıyla bunu
yazıyor. 
Müfettiş raporunun rafa kaldırıldığını
gören bu başhekimimiz, yetenek ve becerisini siyasî destekle bütünleştirerek,
hastanenin tam karşısında 5 katlı bir apartman yaptırıyor. Bu apartmanın
altındaki eczane olarak devreye soktuğu dükkânların değer kazanması için de
hastanenin projesindeki giriş kapısını değiştiriyor, eczanelerin karşısında
yeni bir kapı açıyor. Bununla tatmin olmayan bu yetenekli başhekimimiz,
hastaneye ait olan otoparkı, temizlik işlerini ve kantini belli kişilere çıkar
sağlama yoluyla ihale ediyor. Ayrıca, hastaneye alınması muhtemel olan personel
alımına yönelik de Şanlıurfamızda bir rüşvet borsası oluşturuyor. 
Tapu kayıtlarındaki mal varlığı ile vergi
beyannamelerindeki kazancı arasında çok büyük dengesizlik olan bu kişi, diğer
bürokratlarımıza kötü örnek teşkil etmektedir. Bu şahsın, bütün toplumu
rahatsız eden ve daha da devam edebilecek yolsuzluklarının önlenebilmesi için
-Sayın Bakanımız üzülse bile- görevden alınması bütün Urfalı hemşerilerimin
isteğidir.
Bu düşüncelerle, Yüce Meclisinizi saygıyla
selamlıyorum. (CHP sıralarından alkışlar)
BAŞKAN - Teşekkür ederim Sayın Yıldız. 
Sayın milletvekilleri, Başkanlığın Genel
Kurula diğer sunuşları vardır.
Sözlü soru önergesinin geri alınmasına
dair bir önerge vardır; okutuyorum:
B) Tezkereler ve Önergeler
1. - Kars
Milletvekili Selami Yiğit'in (6/966) esas numaralı sözlü sorusunu geri aldığına
ilişkin önergesi (4/161)
Türkiye Büyük Millet Meclisi Başkanlığına
Gündemin "Sözlü Sorular" kısmının
431 inci sırasında yer alan (6/966) esas numaralı sözlü soru önergemi geri
alıyorum.
Gereğini saygılarımla arz ederim.
 Selami
Yiğit
  Kars
BAŞKAN - Sözlü soru önergesi geri
verilmiştir.
Bir Meclis araştırması önergesi vardır;
okutuyorum:
C) Gensoru, Genel Görüşme, Meclİs SoruşturmasI ve Meclİs AraştIrmasI
Önergelerİ
1. - İzmir
Milletvekili Türkân Miçooğulları ve 23 milletvekilinin, İstanbul'da Önder Babat
isimli öğrencinin öldürülmesi olayının açıklığa kavuşturulması amacıyla Meclis
araştırması açılmasına ilişkin önergesi (10/178) 
Türkiye Büyük Millet Meclisi Başkanlığına
3 Mart 2004 Çarşamba günü İstanbul
Beyoğlu'nda, başına nereden geldiği belli olmayan bir kurşun isabet eden Önder
Babat yaşamını yitirmiştir. 
İstanbul Üniversitesi Hukuk Fakültesi 4
üncü sınıf öğrencisi olan 25 yaşındaki Önder Babat'ın ölümü, olay yerinde
bulunan kanlı bir taşla ilintili olarak adi bir vaka olarak değerlendirilmiş ve
otopsiye bile gerek görülmemiştir. Avukatı ve ailesinin talebi doğrultusunda
yapılan otopside ise Önder Babat'ın başına isabet eden 9 milimetrelik bir mermi
çekirdeğinin yol açtığı beyin kanaması sonucu öldüğü belirlenmiştir. Bunun
üzerine yapılan açıklamalarda, Babat'ın, Gençlerbirliği-Parma maçı sonrası
kutlama yapanların açtığı ateş sırasında serseri ya da yorgun bir kurşuna
kurban gittiği ifade edilmiştir. Oysa olay sırasında Önder Babat'ın yanında
bulunan arkadaşları, polise verdikleri ifadelerinde, silah sesi duymadıklarını
belirtmişlerdir. Avukat Anıt Baba'nın edindiği bilgilere göre ise, olaya,
susturucu takılmış gece görüş dürbünlü bir silahın neden olduğu iddia
edilmiştir.
Önder Babat, İstanbul Üniversitesinde
öğrenci temsilciliği yapmış, birçok kez gözaltına alınmış, hakkında
soruşturmalar açılmış, siyasî kimliğe sahip bir öğrenci olarak bilinmektedir.
Olay üzerinde yeterince araştırma yapılmadan değerlendirme ve açıklamalarda
bulunulmasının yanı sıra, düğün, askere gönderme ve futbol kutlamaları
sırasında susturucu takılmış gece görüş dürbünlü silah kullanılması da,
ülkemizde bugüne kadar rastlanılmış bir örnek değildir. Ayrıca, olayın sol
içerikli bir derginin önünde meydana gelmesi de, kafalarda çeşitli soru
işaretleri doğurmaktadır. Gerek olayın hemen sonrasında gerekse otopsiden sonra
yapılan açıklama ve ifadelerin çelişkilerle dolu olması, ölümün adi bir vaka
değil de cinayet olduğu yönündeki kuşkuları artırmaktadır.
Ülkemiz, siyasal şiddet nedeniyle büyük
acılar yaşamış, bir dönem faili meçhul karanlık cinayetlerle anılmış ve terör,
demokrasimizin en önemli sorunlarından biri haline gelmiştir. Son yıllarda
terörle mücadelede gösterilen başarı ve insan hakları ihlallerinin kontrol
edilebilir düzeye çekilmesiyle, Türkiye, Avrupa'da izlenen ülkeler listesinden
çıkarılmış ve saygın bir devlet olma yolunda önemli adımlar atmıştır. Bu
sürecin kesintiye uğramaması ve yukarıda sunulan nedenlerden dolayı Önder Babat
olayının açıklığa kavuşturulması amacıyla Anayasanın 98 ve İçtüzüğün 104 ve 105
inci maddeleri gereğince bir Meclis araştırması açılması konusunda gereğini arz
ederiz.
Saygılarımızla.
 1- Türkân Miçooğulları (İzmir)
 2- Bülent Baratalı (İzmir)
 3- Abdulkadir Ateş (Gaziantep)
 4- Hasan Fehmi Güneş (İstanbul)
 5- Ahmet Yılmazkaya (Gaziantep)
 6- Selami Yiğit (Kars)
 7- Muhsin Koçyiğit (Diyarbakır)
 8- Nadir Saraç (Zonguldak)
 9- Abdulaziz Yazar (Hatay)
10- Vahit Çekmez (Mersin)
11- Kâzım Türkmen (Ordu)
12- Osman Özcan (Antalya)
13- Atilla Kart (Konya)
14- Rasim Çakır (Edirne)
15- Hüseyin Ekmekcioğlu (Antalya)
16- Tuncay Ercenk (Antalya)
17- Mehmet Uğur Neşşar (Denizli)
18- Mustafa Özyurt (Bursa)
19- Ali Rıza Gülçiçek (İstanbul)
20- Mehmet Vedat Yücesan (Eskişehir)
21- Memduh Hacıoğlu (İstanbul)
22- Yavuz Altınorak (Kırklareli)
23- Ali Rıza Bodur (İzmir)
24- Feridun Ayvazoğlu (Çorum)
BAŞKAN - Bilgilerinize sunulmuştur.
Önerge gündemde yerini alacak ve Meclis
araştırması açılıp açılmaması hususundaki öngörüşme, sırası geldiğinde
yapılacaktır.
Bayındırlık ve İskân eski Bakanı Koray
Aydın hakkında kurulan (9/8) esas numaralı Meclis Soruşturması Komisyonunun
başkan, başkanvekili, sözcü ve kâtip üye seçimine dair bir tezkeresi vardır;
okutuyorum:
B) Tezkereler ve Önergeler (devam)
2. - (9/8)
esas numaralı Meclis Soruşturması Komisyonu Geçici Başkanlığının, başkan,
başkanvekili, sözcü ve kâtip üye seçimini yaptığına ilişkin tezkeresi (3/522)
Türkiye Büyük Millet Meclisi Başkanlığına
Komisyonumuz, başkan, başkanvekili, sözcü
ve kâtip üyelerini seçmek üzere 7.4.2004 Çarşamba günü saat 14.00'te AK Parti
Grubu Salonu arkasındaki bahçe içinde bulunan Meclis Soruşturması Komisyonu
Toplantı Salonunda 12 üyeyle toplanmış, aşağıda isimleri yazılı sayın üyeler
belirtilen görevlere seçilmişlerdir.
 Komisyon Geçici Başkanı
 Nezir Büyükcengiz (Konya)




  Adı ve Soyadı 


 Seçim
  Bölgesi





Aldığı Oy




Başkan :
  Mustafa Elitaş


 Kayseri





 7




Başkanvekili : Bekir Bozdağ


 Yozgat





 7




Sözcü :
  Recep Özel


 Isparta





 7




Kâtip :
  Hakan Taşçı


 Manisa





 7




BAŞKAN - Bilgilerinize sunulmuştur.
(10/12, 28) esas numaralı Meclis
Araştırması Komisyonunun başkan, başkanvekili, sözcü ve kâtip üye seçimine dair
bir tezkeresi vardır; okutuyorum:
3. -
(10/12, 28) esas numaralı Meclis Araştırması Komisyonu Geçici Başkanlığının,
başkan, başkanvekili, sözcü ve kâtip üye seçimini yaptığına ilişkin tezkeresi
(3/523)
Türkiye Büyük Millet Meclisi Başkanlığına
Komisyonumuz, başkan, başkanvekili, sözcü
ve kâtip üyelerini seçmek üzere 7.4.2004 Çarşamba günü saat 17.00'de Halkla
İlişkiler Binası B Blok 2 nci Kat 4 üncü Banko 7-8 No'lu Araştırma Komisyonu
Toplantı Salonunda 8 üyeyle toplanmış ve aşağıda isimleri yazılı sayın üyeler
belirtilen görevlere seçilmişlerdir.
 Komisyon Geçici Başkanı
 Alaettin Güven (Kütahya)




  Adı ve Soyadı 


 Seçim
  Bölgesi





Aldığı Oy




Başkan :
  İrfan Gündüz


 İstanbul





 8




Başkanvekili : Fahrettin Poyraz


 Bilecik





 8




Sözcü :
  Mehmet Neşşar


 Denizli





 8




Kâtip :
  Alaettin Güven


 Kütahya





 8



BAŞKAN - Bilgilerinize sunulmuştur.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmına geçiyoruz.
IV. - KANUN
TASARI VE TEKLİFLERİ İLE KOMİSYONLARDAN
GELEN DİĞER
İŞLER
1. - Adlî
Yargı İlk Derece Mahkemeleri ile Bölge Adliye Mahkemelerinin Kuruluş, Görev ve
Yetkileri Hakkında Kanun Tasarısı ve Adalet Komisyonu Raporu (1/521) (S.
Sayısı: 146) 
2. - Hukuk
Usulü Muhakemeleri Kanununda Değişiklik Yapılmasına İlişkin Kanun Tasarısı ve
Adalet Komisyonu Raporu (1/523) (S. Sayısı: 152) 
3. -
Çanakkale Milletvekilleri Mehmet Daniş ve İbrahim Köşdere'nin; Gelibolu
Yarımadası Tarihî Millî Parkı Kanununa Geçici Bir Madde Eklenmesine Dair Kanun
Teklifi ile Plan ve Bütçe Komisyonu Raporu (2/212) (S. Sayısı: 305) 
BAŞKAN - Adlî Yargı İlk Derece Mahkemeleri
ile Bölge Adliye Mahkemelerinin Kuruluş, Görev ve Yetkileri Hakkında Kanun
Tasarısı, Hukuk Usulü Muhakemeleri Kanununda Değişiklik Yapılmasına İlişkin
Kanun Tasarısı ve Çanakkale Milletvekilleri Mehmet Daniş ve İbrahim
Köşdere'nin, Gelibolu Yarımadası Tarihî Millî Parkı Kanununa Geçici Bir Madde
Eklenmesine Dair Kanun Teklifinin geri alınan maddeleriyle ilgili komisyon
raporları henüz gelmediğinden, tasarıların ve teklifin müzakeresini
erteliyoruz.
Kamu Yönetimi Temel Kanunu Tasarısının
müzakeresine kaldığımız yerden devam edeceğiz.
4. - Kamu
Yönetimi Temel İlkeleri ve Yeniden Yapılandırılması Hakkında Kanunu Tasarısı
ile İçişleri, Plan ve Bütçe ve Anayasa Komisyonları Raporları (1/731) (S.
Sayısı: 349)
BAŞKAN - Komisyon?.. Yok.
Ertelenmiştir.
Türkiye Cumhuriyeti Hükümeti ile Letonya
Cumhuriyeti Hükümeti Arasında Gümrük Konularında İşbirliği ve Karşılıklı
Yardımlaşma Anlaşmasının Onaylanmasının Uygun Bulunduğuna Dair Kanun
Tasarısının müzakeresine başlıyoruz.
5. - Türkiye
Cumhuriyeti Hükümeti ile Letonya Cumhuriyeti Hükümeti Arasında Gümrük
Konularında İşbirliği ve Karşılıklı Yardımlaşma Anlaşmasının Onaylanmasının
Uygun Bulunduğuna Dair Kanun Tasarısı ve Dışişleri Komisyonu Raporu (1/675) (S.
Sayısı: 358) (x)
BAŞKAN - Komisyon?.. Burada
Hükümet?.. Burada.
Komisyon raporu 358 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Tasarının maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE CUMHURİYETİ
HÜKÜMETİ İLE LETONYA CUMHURİYETİ HÜKÜMETİ ARASINDA GÜMRÜK KONULARINDA İŞBİRLİĞİ
VE KARŞILIKLI YARDIM ANLAŞMASININ
ONAYLANMASININ UYGUN BULUNDUĞUNA
DAİR KANUN TASARISI
MADDE 1. - 5 Mayıs 2003 tarihinde
Ankara'da imzalanan "Türkiye Cumhuriyeti Hükümeti ile Letonya Cumhuriyeti
Hükümeti Arasında Gümrük Konularında İşbirliği ve Karşılıklı Yardım
Anlaşması"nın onaylanması uygun bulunmuştur.
BAŞKAN - Madde üzerinde söz talebi?.. Yok.
1 inci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
2 nci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Sayın milletvekilleri, oylama için 5
dakika süre vereceğim. Bu süre içerisinde sisteme giremeyen üyelerin teknik
personelden yardım istemelerini, bu yardıma rağmen de sisteme giremeyen
üyelerin, oy pusulalarını, oylama için öngörülen 5 dakikalık süre içerisinde
Başkanlığa ulaştırmalarını rica ediyorum.
 
(x) 358 S. Sayılı
Basmayazı tutanağa eklidir.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 5 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye
Cumhuriyeti Hükümeti ile Letonya Cumhuriyeti Hükümeti Arasında Gümrük
Konularında İşbirliği ve Karşılıklı Yardım Anlaşmasının Onaylanmasının Uygun
Bulunduğuna Dair Kanun Tasarısının açıkoylama sonucunu açıklıyorum: 
Kullanılan oy sayısı : 134
Kabul : 133
Çekimser : 1 (x)
Sayın milletvekilleri, toplantı
yetersayısı olmadığından, birleşime 5 dakika ara veriyorum.
 
(x) Açıkoylama kesin
sonuçlarını gösteren tablo tutanağın sonuna eklidir.

Kapanma
Saati : 15.45


İKİNCİ OTURUM
Açılma
Saati: 15.50
BAŞKAN:
Başkanvekili Nevzat PAKDİL
KÂTİP
ÜYELER: Mehmet DANİŞ (Çanakkale), Ahmet KÜÇÜK (Çanakkale)

BAŞKAN - Sayın milletvekilleri, Türkiye
Büyük Millet Meclisinin 71 inci Birleşiminin İkinci Oturumunu açıyorum.
Görüşmelere kaldığımız yerden devam
ediyoruz.
IV. - KANUN
TASARI VE TEKLİFLERİ İLE KOMİSYONLARDAN
GELEN DİĞER
İŞLER (Devam)
5. -
Türkiye Cumhuriyeti Hükümeti ile Letonya Cumhuriyeti Hükümeti Arasında Gümrük
Konularında İşbirliği ve Karşılıklı Yardım Anlaşmasının Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/675) (S.
Sayısı: 358) (Devam)
BAŞKAN - 358 sıra sayılı kanun tasarısının
son oylamasında toplantı yetersayısı bulunamamıştı.
Şimdi, açıkoylamayı tekrarlayacağım.
Oylama için 2 dakikalık süre veriyorum. 
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye
Cumhuriyeti Hükümeti ile Letonya Cumhuriyeti Hükümeti Arasında Gümrük
Konularında İşbirliği ve Karşılıklı Yardım Anlaşmasının Onaylanmasının Uygun
Bulunduğuna Dair Kanun Tasarısının açıkoylama sonucunu açıklıyorum: 
Kullanılan oy sayısı : 50
Kabul : 50 (x)
Saygıdeğer milletvekilleri, toplantı
yetersayısı yine bulunamamıştır. 
Sözlü soru önergeleri ile diğer denetim
konularını sırasıyla görüşmek için, 13 Nisan 2004 Salı günü saat 15.00'te
toplanmak üzere, birleşimi kapatıyorum.
 
(x) Açıkoylama kesin
sonuçlarını gösteren tablo tutanağın sonuna eklidir.
Kapanma
Saati : 15.55




