


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20   CİLT : 69  YASAMA
YILI : 4


T. B. M. M.
TUTANAK
DERGİSİ

47 nci
Birleşim
28 . 1 . 1999Perşembe



İ Ç İ N D E
K İ L E R

 I. –
GEÇEN TUTANAK ÖZETİ
II. – GELEN KÂĞITLAR
III. –
YOKLAMALAR
IV.
–SORULAR VE CEVAPLAR
A) YAZILI SORULAR VE CEVAPLARI
1. – Erzincan Milletvekili Naci
Terzi’nin,Bursa Valisinin imam-hatip liselerine yönelik kılık kıyafet genelgesi
yayımlanmasının hukukî bir dayanağının olup olmadığına ilişkin sorusu ve
İçişleri Bakanı Cahit Bayar’ın yazılı cevabı (7/6640)
2.– Bursa Milletvekili
Mehmet Altan Karapaşaoğlu’nun, Bursa Valisi tarafından imam-hatip liselerine
gönderilen talimata ilişkin Başbakandan sorusu ve İçişleri Bakanı Cahit
Bayar’ın yazılı cevabı (7/6651)
3. – Çorum Milletvekili Mehmet
Aykaç’ın, Dünya Kadınlar Gününde meydana gelen olaylar sırasında Atatürk
Anıtına saldırıda bulunulduğu iddiasına ilişkin sorusu ve İçişleri Bakanı Cahit
Bayar’ın yazılı cevabı (7/6666)
4. – Konya Milletvekili Mustafa
Ünaldı’nın, Konya -Akşehir İlçesi Engilli Köyü yoluna ilişkin Başbakandan
sorusu ve Devlet Bakanı Mustafa Yılmaz’ın yazılı cevabı (7/6679)
5.– Edirne Milletvekili Ümran
Akkan’ın, 1998’de yapılan hububat ithaline ilişkin sorusu ve Tarım ve Köyişleri
Bakanı Mahmut Erdir’in yazılı cevabı (7/6735)
I. — GEÇEN
TUTANAK ÖZETİ

TBMM Genel Kurulu saat 15.00'te
açıldı.
İstanbul Milletvekili Yılmaz
Karakoyunlu'nun, Osmanlı İmparatorluğunun kuruluşunun 700 üncü yıldönümüne
ilişkin gündemdışı konuşmasına, Kültür Bakanı M.İstemihan Talay,
Kahramanmaraş Milletvekili Esat
Bütün'ün, ülkemizdeki genel sağlık ve 1995 yılından beri atanmayan ebe, hemşire
ve sağlık teknisyenlerinin sorunlarına ilişkin gündemdışı konuşmasına, Sağlık
Bakanı Mustafa Güven Karahan, 
Cevap verdiler;
Konya Milletvekili Hüseyin Arı,
cumhuriyetimizin kuruluşunun 75 inci yılı coşkusuyla devlet memurlarına bir
derece verilmesine ilişkin gündemdışı bir konuşma yaptı.
Cezayir'e gidecek olan Dışişleri
Bakanı İsmail Cem'e, Devlet Bakanı ve Başbakan Yardımcısı Hikmet Uluğbay'ın,
Kazakistan Cumhuriyetine gidecek
olan Enerji ve Tabiî Kaynaklar Bakanı A. Ziya Aktaş'a, Devlet Bakanı ve
Başbakan Yardımcısı Hasan Hüsamettin Özkan'ın,
Vekâlet etmelerinin uygun görülmüş
olduğuna;
Cezayir'e gidecek olan
Cumhurbaşkanı Süleyman Demirel'e,
Türkiye Büyük Millet Meclisi Başkanı Hikmet Çetin'in vekâlet edeceğine,
İlişkin Cumhurbaşkanlığı
tezkereleri Genel Kurulun bilgisine sunuldu.
Avrupa Konseyi Parlamenter Meclisi
Türk Grubunda boş bulunan asıl ve yedek üyelik için, DSP Grubunca, Tekirdağ
Milletvekili Bayram Fırat Dayanıklı'nın asıl, Bursa Milletvekili Ali Rahmi
Beyreli'nin yedek aday gösterildiğine ilişkin Başkanlık tezkeresi, Genel
Kurulun bilgisine sunuldu.
(9/28) esas numaralı Meclis
Soruşturması Komisyonu Başkanlığının, komisyonun görev süresinin karar
tarihinden itibaren iki ay süreyle uzatılmasına ilişkin tezkeresi okundu;
Başkanlıkça, Anayasanın 100 üncü ve İçtüzüğün 110 uncu maddeleri uyarınca,
komisyona iki aylık yeni ve kesin sürenin verildiği açıklandı.
Kahramanmaraş Milletvekili Hasan
Dikici ve 41 arkadaşının, bozulmuş verem aşılarının Diyarbakır'da kullanıldığı
iddialarını araştırmak,
Kahramanmaraş Milletvekili Hasan
Dikici ve 19 arkadaşının, medya sektörünün sorunlarının araştırılması,
Amacıyla birer Meclis araştırması
açılmasına ilişkin önergeleri (10/305) (10/306) okundu; önergelerin gündemdeki
yerlerini alacağı ve öngörüşmelerinin, sırasında yapılacağı açıklandı.
Adana Milletvekili İ.Yavuz Bildik
ve Bursa Milletvekili Hayati Kormaz'ın, Sanayi, Ticaret, Enerji, Tabiî
Kaynaklar, Bilgi ve Teknoloji,
Adana Milletvekili Mehmet
Büyükyılmaz ve Kocaeli Milletvekili Halil Çalık'ın, Millî Eğitim, Kültür,
Gençlik ve Spor,
Balıkesir Milletvekili Tamer
Kanber ve İçel Milletvekili Abdulbaki Gökçel'in, İçişleri, 
Bolu Milletvekili Mustafa
Karslıoğlu ve İzmir Milletvekili Zerrin Yeniceli'nin, Sağlık, Aile, Çalışma ve
Sosyal İşler, 
Burdur Milletvekili Kâzım
Üstüner'in, Tarım, Orman ve Köyişleri,
İstanbul Milletvekili Mehmet Aydın
ve Manisa Milletvekili Hasan Gülay'ın, Millî Savunma,
Karabük Milletvekili Erol Karan ve
Uşak Milletvekili Mehmet Yaşar Ünal'ın, Çevre,
Manisa Milletvekili Cihan
Yazar'ın, İçişleri ve Türkiye Büyük Millet Meclisi Hesaplarını İnceleme, 
Zonguldak Milletvekili Tahsin Boray Baycık'ın, Millî Savunma ve
Bayındırlık, İmar, Ulaştırma ve Turizm,
Sakarya Milletvekili Teoman
Akgür'ün, Anayasa,
İzmir Milletvekili Ahmet
Piriştina'nın, Kamu İktisadî Teşebbüsleri,
Ankara Milletvekili Mehmet Ekici,
İstanbul Milletvekili Ali Topuz ve
Erzurum Milletvekili Aslan Polat'ın, Plan ve Bütçe, 
Tekirdağ Milletvekili Bayram Fırat
Dayanıklı'nın, Dışişleri,
İstanbul Milletvekili Osman
Kılıç'ın, İnsan Haklarını İnceleme ve Tarım, Orman ve Köyişleri, 
Samsun Milletvekili Ayhan
Gürel'in, Adalet,
Komisyonu üyeliklerinden
çekildiklerine ilişkin önergeleri Genel Kurulun bilgisine sunuldu.
Gündemin "Özel Gündemde Yer
Alacak İşler" kısmında bulunan (10/19, 29, 40, 88, 98, 127, 150, 166) esas
numaralı Meclis Araştırması Komisyonu raporunun (S.Sayısı: 743) görüşmeleri,
Komisyon yetkilileri Genel Kurulda hazır bulunmadıklarından, ertelendi.
İktidar grubunda ve oranlarda
meydana gelen değişiklikler nedeniyle, Plan ve Bütçe Komisyonunda boş bulunan
ve DSP Grubuna düşen 20, ANAP Grubuna düşen 4, DYP Grubuna düşen 3 üyeliğe gösterilen adaylar ile
(9/29) esas numaralı Meclis
Soruşturması Komisyonunda boş bulunan ve CHP Grubuna düşen bir üyeliğe, CHP
Grubunca 3 kat olarak gösterilen adaylar arasından Sıvas Milletvekili Mahmut
Işık, 
(9/31) esas numaralı Meclis
Soruşturması Komisyonunda boş bulunan ve ANAP Grubuna düşen bir üyeliğe, ANAP
Grubunca 3 kat olarak gösterilen adaylar arasından Bolu Milletvekili Abbas
İnceayan,
(9/27) esas numaralı Meclis
Soruşturması Komisyonunda boş bulunan ve ANAP Grubuna düşen bir üyeliğe, ANAP
Grubunca 3 kat olarak gösterilen adaylar arasından Malatya Milletvekili Metin
Emiroğlu,
Seçildiler.
(9/38) ve (9/39) esas numaralı
Meclis Soruşturması Komisyonlarına, siyasî parti gruplarının güçleri oranında
verebilecekleri üye sayısının üç katı olarak gösterdikleri adaylar arasından
adçekme suretiyle üye seçimi yapıldı. 
Başkanlıkça, Plan ve Bütçe
Komisyonu, (9/38) ve (9/39) esas numaralı Meclis Soruşturması Komisyonları ile
bugüne kadar görev bölümünü yapamamış olan (9/33) ve (9/34) esas numaralı
Meclis Soruşturması Komisyonunlarının başkan, başkanvekili, sözcü ve kâtip üye
seçimini yapmak üzere toplanacakları gün, saat ve yere ilişkin duyuruda bulunuldu.
Gündemin "Kanun Tasarı ve
Teklifleriyle Komisyonlardan Gelen Diğer İşler" kısmının:
2 nci sırasında bulunan 232 sıra
sayılı kanun teklifinin görüşmeleri, Hükümet bulunmadığı için, bir defaya
mahsus olmak üzere,
3 üncü sırasında bulunan ve
Hükümetçe Komisyona geri alınan 338 sıra sayılı kanun teklifinin görüşmeleri
de, Komisyon raporu gelmediğinden, 
Ertelendi.
Anayasa değişikliği tekliflerinin
ikinci kez görüşülmesi sırasında, hükümetin TBMM Genel Kurulunda temsil
edilmesi zorunluluğunun bulunup bulunmadığı hususunda usul görüşmesi yapıldı;
Başkanlıkça, bu konudaki tutumun usule uygun olduğu açıklandı.
Başkanlıkça, "Kanun Tasarı ve
Teklifleriyle Komisyonlardan Gelen Diğer İşler" kısmının 4 üncü ve daha
sonraki sıralarında bulunan kanun tasarı ve teklifleriyle ilgili olarak Plan ve
Bütçe Komisyonunun aranacağını; fakat, komisyonun, başkanlık divanını
oluşturmadığından, Genel Kurulda temsil edilme imkânının olmadığı
hatırlatılarak, grupların mutabakatıyla, 28 Ocak 1999 Perşembe günü saat
15.00'te toplanmak üzere, birleşime 16.36'da son verildi.

Uluç GÜRKAN
Başkanvekili
 Ünal
YAŞAR Haluk
YILDIZ
 Gaziantep Kastamonu
 Kâtip Üye Kâtip
Üye


 II.– GELEN
KÂĞITLAR
No :57
28 . 1 . 1999PERŞEMBE
Teklif
1. – Trabzon Milletvekili
İ. İlhan Sungur ve 18 Arkadaşının; Yükseköğretim Kurumları Teşkilâtı Hakkında
41 Sayılı Kanun Hükmünde Kararnamenin DeğiştirilerekKabulüne Dair Kanunun Bir
Maddesinde Değişiklik Yapılması Hakkında Kanun Teklifi (2/1353) (Millî Eğitim,
Kültür, Gençlik ve Spor ve Plan ve Bütçe Komisyonlarına) (Başkanlığa geliş
tarihi : 17.1.1999)
Yazılı Soru Önergeleri
1. – Erzincan Milletvekili
Mustafa Kul’un, elektrik dağıtım şirketlerinin özelleştirilmesi çalışmalarına ilişkin
Enerji ve Tabiî KaynaklarBakanından yazılı soru önergesi (7/6772) (Başkanlığa
geliş tarihi : 27.1.1999)
2. – Erzincan Milletvekili
Mustafa Kul’un, Anadolu Üniversitesi Devlet Konservatuvarında bir oyunun
ideolojik olduğu gerekçesiyle yasaklandığı ve oyunun yönetmeninin işine son
verildiği iddiasına ilişkin Başbakandan yazılı soru önergesi (7/6773) (Başkanlığa
geliş tarihi : 27.1.1999)
3. – Erzincan Milletvekili
MustafaKul’un, Adapazarı, Ankara, İzmir ve Gebze doğalgaz santral ihalelerine
ilişkin Enerji ve Tabiî KaynaklarBakanından yazılı soru önergesi (7/6774)
(Başkanlığa geliş tarihi : 27.1.1999)


BİRİNCİ OTURUM
Açılma Saati : 15.00
28 Ocak 1999 Perşembe
BAŞKAN – Başkanvekili Uluç Gürkan
KÂTİP ÜYELER : Levent Mıstıkoğlu (Hatay), Haluk Yıldız
(Kastamonu)


BAŞKAN – Türkiye Büyük
Millet Meclisinin 47 nci Birleşimini açıyorum.
III. –YOKLAMA
BAŞKAN –Elektronik
sistemle yoklama yapılacaktır.
Yoklama için 5 dakika süre
vereceğim; sayın milletvekillerinin, bu süre içerisinde elektronik oy düğmelerine
basarak, salonda bulunduklarını bildirmelerini rica ediyorum.
Elektronik sistemle
yoklamaya giremeyen sayın milletvekilleri, pusulalarını, lütfen, teknisyen
arkadaşlarımız aracılığıyla kürsüye yollasınlar; başka türlü gelen pusulayı
kabul etmeyeceğim.
(Elektronik cihazla
yoklama yapıldı)
BAŞKAN– Sayın
milletvekilleri, Genel Kurul salonunda bulunup da - elimizdeki sayı belli - oy
kullanamadığını beyan eden arkadaşlar kaç kişi?..
Arkadaşların yoklama
bakımından pusulalarını alalım; ama, sayıları, maalesef, toplantı yetersayısını
oluşturmaya yetmiyor.
15.30’da yeniden toplanmak
üzere, birleşime ara veriyorum.
Kapanma Saati :15.10





İKİNCİ OTURUM
Açılma Saati : 15.30
BAŞKAN – Başkanvekili Uluç Gürkan
KÂTİP ÜYELER : Levent Mıstıkoğlu (Hatay), Haluk Yıldız
(Kastamonu)


BAŞKAN – Türkiye Büyük
Millet Meclisinin 47 nci Birleşiminin İkinci Oturumunu açıyorum.
III. –YOKLAMA
BAŞKAN –Elektronik
sistemle yoklama yapılacaktır.
Yoklama için 5 dakika süre
veriyorum; sayın milletvekillerinin, bu süre içerisinde elektronik oy
düğmelerine basarak, salonda bulunduklarını bildirmelerini rica ediyorum.
Süresi içerisinde herhangi
bir nedenle elektronik sistemle yoklamaya katılamayan sayın milletvekillerinin,
lütfen pusulalarını teknisyen arkadaşlarımız aracılığıyla Başkanlığa
göndermelerini istiyorum; başka biçimde Başkanlığa gönderilen pusulaları kabul
etmeyeceğiz.
Şimdi elektronik sistemle
yoklamaya başlıyoruz.
(Elektronik cihazla
yoklama yapıldı)
BAŞKAN– Elektronik
cihazla yoklama süresi tamamlanmıştır.
Salonda bulunup da
elektronik yoklamaya katılamayan, şifresini kodlayamayan yahut parmak izi
tanınmayan sayın milletvekili var mı efendim?
Teknisyen arkadaşlarımızın
aracılığıyla, lütfen, pusulaları gönderelim.
İşaretle, salonda
bulunduklarını seyan eden sayın milletvekillerinin sayısı da toplantı
yetersayısını bulmamıza yetmiyor.
Özelleştirme
uygulamalarıyla ilgili usulsüzlük ve yolsuzluk iddialarını araştırmak amacıyla
kurulan Meclis araştırması komisyonunun 743 sıra sayılı raporu ile diğer
denetim konularını sırasıyla görüşmek için, 2 Şubat 1999 Salı günü saat
15.00’te toplanmak üzere, birleşimi kapatıyorum.

Kapanma Saati :15.39


IV. – SORULAR VE CEVAPLAR

A)YAZILI SORULAR VE CEVAPLARI
1.– Erzincan Milletvekili Naci Terzi’nin, Bursa
Valisinin imam-hatip liselerine yönelik kılık kıyafet genelgesi yayımlamasının
hukukî bir dayanağının olup olmadığına ilişkin sorusu ve İçişleri Bakanı Cahit
Bayar’ın yazılı cevabı (7/6640)
Türkiye BüyükMilletMeclisi
Başkanlığına
TBMM İçtüzüğünün 96 ncı
maddesi uyarınca aşağıdaki sorularımın İçişleri Bakanı tarafından yazılı olarak
cevaplandırılmasını arz ederim.
Saygılarımla.
 Naci
Terzi Erzincan
Sorular :
1.Bursa Valisi
OrhanTaşanlar’ın İmam Hatip Liselerine yönelik kılık-kıyafet genelgesi
yayımlamasının hukukî dayanağı bulunmakta mıdır? Bakanlığım, İmam Hatiplere
yönelik, valilere herhangi bir genelgesi var mıdır? Bakanlığın böyle bir
genelgesi yoksa,Bursa Valisi hakkında herhangi bir işlem yapılması düşünülmekte
midir?
2.Bilindiği kadarı ile
yurdun diğer bölgelerindeki İmam HatipLiselerinde kılık-kıyafet sorunu
bulunmadığına göre, Bursa Valisinin sözkonusu genelgesi Bursa’ya özgü bir
uygulama mıdır? Bursa pilot bölge mi seçilmiştir?

 T.C. İçişleri
Bakanlığı 27.1.1999 Personel
GenelMüdürlüğü  Sayı
: B050PGM0710001-Ş/2956

Türkiye BüyükMilletMeclisi
Başkanlığına
İlgi : 23.12.1998 tarih ve
KAN.KAR.MD.A.01.0.GNS.0.10.00.02-16608 sayılı yazınız.
Erzincan Milletvekili
Sayın Naci Terzi’nin tarafımdan yazılı olarak cevaplandırılmasını istediği soru
önergesine (7/6640) ait cevaplar aşağıya çıkarılmıştır.
Arz ederim.
 B.
Cahit Bayar İçişleri
Bakanı
Soru önergesindeki konu
ile ilgili olarak Bursa Valiliğinden alınan 7.1.1999 tarihli yazıda; Millî
Eğitim Bakanlığının 12.1.1998 tarih ve B.08.0.APK.03.01.00-360/105 sayılı
genelgesi ile 22.7.1998 tarih ve 8/3349 sayılı “Millî Eğitim Bakanlığı ve diğer
Bakanlıklara Okullardaki Görevlilerle Öğrencilerin Kılık Kıyafetlerine İlişkin”
Yönetmeliğin hükümlerinin yerine getirildiği anlaşılmıştır.
2. – Bursa Milletvekili Mehmet Altan Karapaşaoğlu’nun,
Bursa Valisi tarafından imam-hatip liselerine gönderilen talimata ilişkin
Başbakandan sorusu ve İçişleri Bakanı Cahit Bayar’ın yazılı cevabı (7/6651)
 17.12.1998
Türkiye BüyükMilletMeclisi
Başkanlığına
Sayın Başkan,
Delaletlerinizle;
15, 16, 17 Aralık 1998
günlerinde Bursa’da bulunan İmam Hatip Liselerinde Bursa Valisi Sayın Orhan
Taşanlar’ın yazılı bir talimatı üzerine başlayan birtakım toplumu rahatsız ve
rencide edici olaylar ile ilgili olarakSayınBaşbakanın cevaplandırılması dileği
ile aşağıdaki sorularımı yazılı cevaplandırılmak üzere takdim ediyor.
Saygılarımı arz ediyorum.
 Mehmet
Altan Karapaşaoğlu Bursa
Sorular :
1.Vali Orhan
Taşanlar’a, öğrencileri ayağa kaldıran uygulamalarına dayanak olacak talimat
hangi merci veya kişi tarafından verilmiştir.
2.Şayet bir talimat
varsa yazılı mıdır. Sözlü müdür?
3.Valiye verilen
özel bir talimat yoksa bu kışkırtmadan dolayı hakkında bir soruşturma
başlatılacak mıdır?
4.Bursa Kamuoyunu ayağa
kaldıran bu uygulamadan dolayı sorumluları hakkında TBMM’de açıklama yapacak
mısınız?
5.Müfettişler ve
yöneticiler tarafından öğrenciler soru odalarına alınıp meslek derslerinde
başlarını açmaları için yönlendirme işlemine tabi tutuluyor mu?
 T.C. İçişleri
Bakanlığı 27.1.1999 Personel
GenelMüdürlüğü  Sayı
: B050PGM0710001-Ş/2955
Türkiye BüyükMilletMeclisi
Başkanlığına
İlgi : 28.12.1998 tarih ve
KAN.KAR.MD.A.01.0.GNS.0.10.00.02-7/6651-16559/38108 sayılı yazınız.
Bursa Milletvekili Sayın Mehmet
Altan Karapaşaoğlu’nun, Sayın Başbakanımıza tevcih ettiği ve tarafımdan yazılı
olarak cevaplandırılması tensip edilen soru önergesine (7/6651) ait cevaplar
aşağıya çıkarılmıştır.
Arz ederim.
 B.
Cahit Bayar İçişleri
Bakanı
Soru önergesindeki
konularla ilgili olarakBursa Valiliğinden alınan 13.1.1999 tarihli yazıda;
bahse konu uygulamaların dayanağının Millî Eğitim Bakanlığının 12.1.1998 tarih
ve B.08.0.APK.03.01.00-360/105 sayılı ve Millî EğitimBakanı Sayın Hikmet
Uluğbay imzalı 1998/04 No.lu “Kılık-Kıyafet Konulu Genelgesi” hükümlerinin
olduğu,
Müfettişler ve yöneticiler
tarafından öğrencilerin soru odalarına alınıp, meslek derslerinde başlarını
açmaları için yönlendirme işlemine tabi tutulmadıkları, sadece genelgenin
uygulanması ile birlikte başörtüsünü açarak sınıflara girmek istemeyen öğrencilerin
ileri tarihlerde ilgili mev-
zuat çerçevesinde uğrayacakları mağduriyetlerinin giderilebilmesi amacıyla tüm
öğrencilerin okula ve sınıflara alınarak uygulama hakkında İl Millî Eğitim
Müdürlüğü görevlileri tarafından bilgilendirildikleri anlaşılmıştır.
3.–Çorum Milletvekili Mehmet Aykaç’ın, Dünya
Kadınlar Gününde meydana gelen olaylar sırasında Atatürk Anıtına saldırıda
bulunulduğu iddiasına ilişkin sorusu ve İçişleri Bakanı Cahit Bayar’ın yazılı
cevabı (7/6666)
Türkiye BüyükMilletMeclisi
Başkanlığına
Aşağıdaki sorumun Sayın
İçişleri Bakanı tarafından sözlü olarak cevaplandırılmasını arz ederim.
Saygılarımla.
 Dr.
Mehmet Aykaç Çorum
8 Mart 1998 Pazar günü
Dünya Kadınlar Günü Kutlamaları bahane edilerek, Mustafa Kemal Atatürk’ün
heykeline yönelik saldırılar olmuştur. Bu konuda malum medyada yeterince tepki
gösterilmemesi manidardır.
İçişleri Bakanlığı olarak
olaylara sebep olanlar ve arkalarındaki örgütler hakkında ne gibi yasal işlem
yapıldı?

 T.C. İçişleri
Bakanlığı 28.1.1999 Emniyet
GenelMüdürlüğü  Sayı
: B.05.1.EGM.0.12.01.01 - 024257
Konu : Yazılı Soru
Önergesi.

Türkiye BüyükMilletMeclisi
Başkanlığına
İlgi : TBMM Başkanlığının
28.12.1998 gün ve A.01.GNS.0.10.00.02-7/6666-11698/28837 sayılı yazısı.
Çorum Milletvekili Mehmet
Aykaç tarafından TBMM Başkanlığına sunulan ve tarafımdan yazılı olarak
cevaplandırılması istenilen soru önergesinin cevabı aşağıya çıkarılmıştır.
1.8 Mart 1998 günü
İstanbul’da “Dünya Kadınlar Günü” kutlamalarını bahane ederek gerçekleştirilen,
Taksim Meydanındaki olaylardan sonra Şişli Fatma Girik Parkında korsan gösteri
yapılmış, güvenlik güçlerinin anında olaya müdahale etmeleri neticesinde
yakalanan (5) kişi haklarında düzenlenen tahkikat evrakı ile birlikte Şişli
Cumhuriyet Başsavcılığına sevk edilmişler ve Hazırlık 1998/10570 sayıya kayden
serbest bırakılmışlar, 28.9.1998 günü yapılan duruşmalarında ise beraat
etmişlerdir.
Fatma Girik Parkındaki
Atatürk Anıtına saldıran kişi veya kişilerin tespiti için araştırmalara devam
edilmektedir.
Bilgilerinize arz ederim.
 B.
Cahit Bayar İçişleri
Bakanı
4.– Konya Milletvekili Mustafa Ünaldı’nın,
Konya-Akşehir İlçesi Engilli Köyü yoluna ilişkin Başbakandan sorusu ve
DevletBakanı Mustafa Yılmaz’ın yazılı cevabı (7/6679)
Türkiye BüyükMilletMeclisi
Başkanlığına
Aşağıdaki sorularımın
Sayın Başbakan tarafından yazılı olarak cevaplandırılmasını delaletlerinize arz
ederim.
Saygılarımla.
 Prof.
Dr. Mustafa Ünaldı Konya
Sorular :
Konya/Akşehir İlçesi
Engilli Köyü girişinde 300 metrelik bir yol köylü vatandaşları aşırı derecede
rahatsız edecek kadar bozuk bir haldedir.
1.Bu yolun bozukluğu
ilgili birimlerce bilinmekte midir?
2.Bilinmiyorsa bu
kadar küçük bir yol parçasının bu hali ile bırakılmasının sebebi nedir?
 T.C. DevletBakanlığı 28.1.1999 Sayı
: B.02.0.004/031.3172
Türkiye BüyükMillet
Meclisi Başkanlığı
GenelSekreterliğine
İlgi : 4.1.1999 tarih ve
A.01.0.GNS.0.10.00.02-7/6679-16623/38290 sayılı yazınız.
Konya Milletvekili Mustafa
Ünaldı’nın soru önergesi incelenmiştir.
Konya İli Akşehir İlçesi
Engilli Köyü girişinde bulunan yolun malzemeli bakımı alanımız dışında
olduğundan herhangi bir işlem yapmamız mümkün değildir.
Ayrıca Engilli-Gedil köy
yolunun asfalt kaplama yapımı ileriki yıllarda öncelik aciliyet ve ödenek
durumuna göre değerlendirilmeye çalışılacaktır.
Bilgilerinize arz ederim.
 Mustafa
Yılmaz DevletBakanı
5. – Edirne Milletvekili Ümran Akkan’ın, 1998’de yapılan
hububat ithaline ilişkin sorusu ve Tarım ve Köyişleri Bakanı Mahmut Erdir’in
yazılı cevabı (7/6735)
Türkiye Büyük Millet
Meclisi Başkanlığına
Aşağıdaki sorularımın
Tarım ve Köyişleri Bakanı Sayın Mustafa Taşar tarafından yazılı olarak
cevaplandırılmasını arz ederim.
Saygılarımla.
 Ümran
Akkan Edirne
Türkiye’deki hububat
üretimi (buğday, arpa v.s.) yeterli olup, TMO Silolarının dolu olduğu, hububat
açısından verimli bir yıl geçirdiğimiz istatistik rakamlarına göre de bir
gerçektir.
1.Bakanlığınız
hububat ithaline izin vermiş midir?
2.Türkiye’de
mahsulde verimin yüksek olmasına rağmen Kapıkule sınır kapısından yapılan
hububat ithalatı bakanlığınız iznine tabi olarak mı yapılmaktadır?
3.1998 senesi
içerisinde yapılan hububat ithali kaç tondur?
4.1998 senesi
içerisinde hububat ithalat izni kaç şirkete ve kaç kişiye verilmiştir?
 T.C. Tarım
ve Köyişleri Bakanlığı 28.1.1999 Araştırma,
Planlama ve Koordinasyon Kurulu
Başkanlığı Sayı
: KDD-SÖ.1.02-188
Konu : Yazılı Soru
Önergesi.
Türkiye Büyük MilletMeclisi Başkanlığına
İlgi : 7.1.1999 Gün ve
A.01.0.GNS.0.10.00.02-7/6735-16720/38509 sayılı yazınız.
İlgide kayıtlı yazınız
ekinde gönderilen; Edirne Milletvekili Sayın Ümran Akkan’a ait 7/6735-16720
Esas No.lu yazılı soru önergesine ilişkin Bakanlığımız görüşleri ekte
sunulmuştur.
Bilgilerinize arz ederim.
 Mahmut
Erdir Tarım
ve Köyişleri Bakanı
Yazılı Soru Önergesi
Önerge Sahibi Milletvekili
: Ümran Akkan
  Edirne Milletvekili
Esas No.  : 7/6735-16720
Türkiye’deki hububat
üretimi (buğday, arpa v.s.) yeterli olup, TMO Silolarının dolu olduğu, hububat
açısından verimli bir yıl geçirdiğimiz istatistik rakamlarına göre de bir
gerçektir.
Soru 1.Bakanlığınız
hububat ithaline izin vermiş midir?
Cevap 1.Bakanlığımız
mevcut mevzuat çerçevesinde ve uluslararası anlaşmalara bağlı olarak hububat
ithalatına izin vermektedir.
Soru 2.Türkiye’de
mahsulde verimin yüksek olmasına rağmen Kapıkule sınır kapısından yapılan
hububat ithalatı bakanlığınız iznine tabi olarak mı yapılmaktadır?
Cevap 2.Ülkemize her
türlü tarımsal ürünün ithalatı için Bakanlığımızdan izin alınması zorunludur.
Soru 3.1998 senesi
içerisinde yapılan hububat ithali kaç tondur?
Cevap 3.1998 yılı
içinde müracaatçı firma ve şahıslara mevzuatımıza uygunluğu tespit edilen 7 174
364 ton ekmeklik buğday 67 000 ton makarnalık buğday, 165 656 ton gıda amaçlı
kullanılan mısır ithalatı için kontrol belgesi onaylanmıştır.
Soru 4.1998 senesi
içerisinde hububat ithalat izni kaç şirkete ve kaç kişiye verilmiştir?
Cevap 4.1998 yılı
içinde ekmeklik buğday için 247 firma makarnalık buğday için 4 firma ve gıda
amaçlı mısır için de 10 firmaya kontrol belgesi düzenlenmiştir.


BİRLEŞİM 47’NİN SONU





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












