






DÖNEM : 22





DÖNEM
: 22 CİLT : 61 YASAMA YILI : 3

T. B. M. M.
TUTANAK DERGİSİ
4 üncü Birleşim
12 Ekim 2004 Salı
İ
Ç İ N D E K İ L E R
 I. - GEÇEN TUTANAK ÖZETİ
II. - GELEN KÂĞITLAR
III. -
BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1.- 5231 sayılı
Dernekler Kanununun bazı maddelerinin bir kez daha görüşülmek üzere geri
gönderildiğine ilişkin Cumhurbaşkanlığı tezkeresi (3/654)
2.- Belçika Temsilciler Meclisi Başkanının
TBMM Dışişleri Komisyonu heyetini Belçika'ya davetine ilişkin Başkanlık
tezkeresi (3/655)
3.- Bazı milletvekillerinin belirtilen
sebep ve sürelerle izinli sayılmalarına ilişkin Başkanlık tezkeresi (3/656)
4.- Başbakan Recep Tayyip Erdoğan'ın
Bulgaristan'a yaptığı resmî ziyarete katılacak milletvekillerine ilişkin
Başbakanlık tezkeresi (3/657)
5.- Başbakan Recep Tayyip Erdoğan'ın
Fransa'ya yaptığı resmî ziyarete katılacak milletvekillerine ilişkin
Başbakanlık tezkeresi (3/658)
6.- Bayındırlık ve İskân Bakanı Zeki
Ergezen'in Lübnan ve Suriye'ye yaptığı resmî ziyarete katılacak
milletvekillerine ilişkin Başbakanlık tezkeresi (3/659)
7.- Başbakan Recep Tayyip Erdoğan'ın
Yunanistan'a yaptığı resmî ziyarete katılacak milletvekillerine ilişkin
Başbakanlık tezkeresi (3/660)
8.- Başbakan Recep Tayyip Erdoğan'ın
Gürcistan'a yaptığı resmî ziyarete katılacak milletvekillerine ilişkin
Başbakanlık tezkeresi (3/661)
9.- Antalya
Milletvekili Feridun Fikret Baloğlu'nun (6/1182, 6/1184, 6/1192, 6/1193) esas
numaralı sözlü sorularını geri aldığına ilişkin önergesi (4/216)
10.- Denizli Milletvekili Ümmet
Kandoğan'ın (6/1142) esas numaralı sözlü sorusunu geri aldığına ilişkin
önergesi (4/217)
11.- Balıkesir Milletvekili Sedat Pekel'in
(6/1187) esas numaralı sözlü sorusunu geri aldığına ilişkin önergesi (4/218)
B) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1.- İstanbul Milletvekili Ali Topuz ve 22
milletvekilinin, Türk Hava Yollarındaki yeni atamaların, bunun yol açtığı idarî
ve teknik zafiyetlerin, yeni yönetimin uçuş güvenliğini tehdit eden
uygulamalarının ve kâr eden kurumun daha sonra zarar etmesinin nedenlerinin
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/211)
2.- İstanbul Milletvekili Kemal
Kılıçdaroğlu ve 19 milletvekilinin, ilaç sektörünün içinde bulunduğu durumun
tespit edilip, Sağlık Bakanlığı ve sosyal güvenlik kurumlarının izledikleri
politikalar ile bu politikaların sonuçlarının araştırılarak alınması gereken
önlemlerin belirlenmesi amacıyla Meclis araştırması açılmasına ilişkin önergesi
(10/212)
IV.-
ÖNERİLER
A) DANIŞMA
KURULU ÖNERİLERİ
1.- Türkiye Büyük Millet Meclisi Başkanlık
Divanı ile ihtisas komisyonlarındaki üyeliklerin siyasî parti gruplarına
dağılımına ilişkin Danışma Kurulu önerisi 
V.-
SEÇİMLER
A)
BAŞKANLIK DİVANI ÜYELİKLERİNE SEÇİM
1.- Başkanlık Divanı üyeliklerine seçim
VI.-
SORULAR VE CEVAPLAR
A) YAZILI
SORULAR VE CEVAPLARI
1.- Ankara Milletvekili İsmail
DEĞERLİ'nin, Ankara Büyükşehir Belediyesinin incelenmeye alınan ve yargıya
intikal ettirilen ihalelerine ilişkin Başbakandan sorusu ve İçişleri Bakanı
Abdülkadir AKSU'nun cevabı (7/3151)
2.- Yozgat Milletvekili Emin KOÇ'un, TRT
çalışanlarına,
- Antalya Milletvekili Feridun F.
BALOĞLU'nun, TRT'de yayınlanan yaz kokteyli programında bir şarkının yayınının
engellendiği iddiasına,
- Antalya Milletvekili Nail KAMACI'nın,
TRT'de çalışan güvenlik görevlileri arasında eşitsizlik yaratıldığı iddiasına,
- Ankara Milletvekili Zekeriya AKINCI'nın,
TRT Genel Müdürünün yurtiçi ve yurtdışı seyahatlerine,
- Ankara Milletvekili Zekeriya AKINCI'nın,
bir partinin grup başkanvekilinin RTÜK Başkanını ziyaretiyle ilgili haberlere,
İlişkin soruları ve Devlet Bakanı Beşir
ATALAY'ın cevabı (7/3474, 3475, 3476, 3477, 3478)
3.- Iğdır Milletvekili Yücel ARTANTAŞ'ın,
TRT yönetim kuruluna atanacak kişiler ve RTÜK Kanununda öngörülen
değişikliklere ilişkin sorusu ve Devlet Bakanı Beşir ATALAY'ın cevabı (7/3479)
4.- Bursa Milletvekili Kemal DEMİREL'in,
Bursa-Orhaneli Termik Santralının çevreye verdiği zararlar ve halk sağlığını
olumsuz yönde etkilediğine ilişkin Sağlık Bakanından sorusu ve Tarım ve
Köyişleri Bakanı ve Sağlık Bakanı Vekili Sami GÜÇLÜ'nün cevabı (7/3547)


I. - GEÇEN
TUTANAK ÖZETİ
TBMM Genel Kurulu saat 15.00'te açıldı.
Başbakan Recep Tayyip Erdoğan, Avrupa
Birliği Komisyonunun, Türkiye'yle müzakerelere başlanılmasına ilişkin tavsiye
raporu hakkında bir açıklama yaptı; aynı konuda CHP İstanbul Milletvekili Şükrü
Mustafa Elekdağ, AK Parti Adana Milletvekili Ömer Çelik grupları adına, Elazığ
Milletvekili Mehmet Kemal Ağar da şahsı adına, görüşlerini belirttiler.
Yapılan üçüncü tur oylama sonucunda,
Manisa Milletvekili Bülent Arınç'ın 381 oyla, TBMM Başkanı seçildiği açıklandı.
Türkiye Büyük Millet Meclisi Başkanı
Bülent Arınç, Başkan seçilmesi dolayısıyla bir teşekkür konuşması yaptı.
12 Ekim 2004 Salı günü saat 15.00'te
toplanmak üzere, birleşime 16.55'te son verildi.











İsmail
  Alptekin













Geçici Başkan










Enver
  Yılmaz





Yaşar
  Tüzün







Ordu





Bilecik







Geçici Kâtip Üye





Geçici Kâtip Üye







 No. : 2
II. - GELEN
KÂĞITLAR
11 Ekim
2004 Pazartesi 
Tasarılar
1.- Medeni ve Siyasi Haklara İlişkin
Uluslararası Sözleşmeye Ek İhtiyari Protokolün Onaylanmasının Uygun Bulunduğuna
Dair Kanun Tasarısı (1/891) (Adalet ve Anayasa ve Dışişleri Komisyonlarına)
(Başkanlığa geliş tarihi : 29.9.2004)
2.- Türkiye Cumhuriyeti Hükümeti ile
Bulgaristan Cumhuriyeti Hükümeti Arasında Deniz Ticareti Anlaşmasının
Onaylanmasının Uygun Bulunduğuna Dair Kanun Tasarısı (1/892) (Bayındırlık,
İmar, Ulaştırma ve Turizm ve Dışişleri Komisyonlarına) (Başkanlığa geliş tarihi
: 29.9.2004)
3.- Türkiye Cumhuriyeti Kültür ve Turizm
Bakanlığı ile İspanya Krallığı Turizm ve Ticaret Devlet Sekreterliği Arasında
Turizm Alanında İşbirliği Mutabakat Zaptının Onaylanmasının Uygun Bulunduğuna
Dair Kanun Tasarısı (1/893) (Bayındırlık, İmar, Ulaştırma ve Turizm ve
Dışişleri Komisyonlarına) (Başkanlığa geliş tarihi : 29.9.2004)
4.- Gümrük Rejimlerinin Basitleştirilmesi
ve Uyumlaştırılmasına İlişkin Uluslararası Sözleşme Hakkında Değişiklik
Protokolüne Katılmamızın Uygun Bulunduğuna Dair Kanun Tasarısı (1/894) (Plan ve
Bütçe ve Dışişleri Komisyonlarına) (Başkanlığa geliş tarihi : 29.9.2004)
5.- Türk Uluslararası Gemi Sicili Kanunu
ile 491 Sayılı Kanun Hükmünde Kararnamede Değişiklik Yapılmasına Dair Kanunda
Değişiklik Yapılması Hakkında Kanun Tasarısı (1/895) (Plan ve Bütçe ve
Bayındırlık, İmar, Ulaştırma ve Turizm ve Sanayi, Ticaret, Enerji, Tabiî
Kaynaklar Bilgi ve Teknoloji Komisyonlarına) (Başkanlığa geliş tarihi :
1.10.2004)
Teklifler
1.- Iğdır Milletvekili Dursun Akdemir ile
Denizli Milletvekili Ümmet Kandoğan'ın; 657 Sayılı Devlet Memurları Kanununa
Bir Ek Geçici Madde Eklenmesine Dair Kanun Teklifi (2/318) (Plan ve Bütçe
Komisyonuna) (Başkanlığa geliş tarihi:27.9.2004)
2.- İstanbul Milletvekili Emin Şirin'in;
Tapu Kanununda Değişiklik Yapılması Hakkında Kanun Teklifi (2/319) (Adalet
Komisyonuna) (Başkanlığa geliş tarihi:27.9.2004)
3.- İstanbul Milletvekili Emin Şirin'in;
Jandarma Teşkilat, Görev ve Yetkileri Kanununda Değişiklik Yapılması Hakkında
Kanun Teklifi (2/320) (İçişleri Komisyonuna) (Başkanlığa geliş
tarihi:27.9.2004)
Geri Alınan
Sözlü Soru Önergesi
1.- Muğla Milletvekili Ali ARSLAN, turizm
amaçlı yatırımlar için açılan ihalelere ilişkin Kültür ve Turizm Bakanından
sözlü soru önergesini 4.10.2004 tarihinde geri almıştır. (6/1211) 


 No. : 3
12 Ekim
2004 Salı 
Yazılı Soru
Önergesi
1.- İstanbul Milletvekili Gürsoy EROL'un,
22 nci Yasama Döneminde yurtdışına giden milletvekili sayısına ve işe alınan
personele ilişkin Türkiye Büyük Millet Meclisi Başkanından yazılı soru önergesi
(7/3794) (Başkanlığa geliş tarihi: 7.10.2004)
Geri Alınan
Yazılı Soru Önergesi
1.- Antalya Milletvekili Osman ÖZCAN,
Antalya Gazipaşa Havaalanı Projesine ilişkin Enerji ve Tabii Kaynaklar
Bakanından yazılı soru önergesini 12.10.2004 tarihinde geri almıştır. (7/3649) 
Meclis
Araştırması Önergeleri 
1.- İstanbul Milletvekili Ali TOPUZ ve 22
Milletvekilinin, Türk Hava Yollarındaki yeni atamaların, bunun yol açtığı idari
ve teknik zafiyetlerin, yeni yönetimin uçuş güvenliğini tehdit eden
uygulamalarının ve kâr eden kurumun daha sonra zarar etmesinin nedenlerinin
araştırılarak alınması gereken önlemlerin belirlenmesi amacıyla Anayasanın 98
inci, İçtüzüğün 104 ve 105 inci maddeleri uyarınca bir Meclis araştırması açılmasına
ilişkin önergesi (10/211) (Başkanlığa geliş tarihi: 12.8.2004) 
2.- İstanbul Milletvekili Kemal
KILIÇDAROĞLU ve 19 Milletvekilinin, ilaç sektörünün içinde bulunduğu durumun
tespit edilip, Sağlık Bakanlığı ve Sosyal Güvenlik Kurumlarının izledikleri
politikalar ile bu politikaların sonuçlarının araştırılarak alınması gereken
önlemlerin belirlenmesi amacıyla Anayasanın 98 inci, İçtüzüğün 104 ve 105 inci
maddeleri uyarınca bir Meclis araştırması açılmasına ilişkin önergesi (10/212)
(Başkanlığa geliş tarihi: 12.8.2004) 


BİRİNCİ
OTURUM
Açılma
Saati: 15.00
12 Ekim
2004 Salı
BAŞKAN:
Bülent ARINÇ
KÂTİP ÜYELER: Geçici
Kâtip Üye Ahmet KÜÇÜK (Çanakkale), 
Geçici
Kâtip Üye Mehmet DANİŞ (Çanakkale)
BAŞKAN - Türkiye Büyük Millet Meclisinin 4
üncü Birleşimini açıyorum. 
Toplantı yetersayımız vardır; gündeme
geçiyoruz. 
Başkanlığın Genel Kurula sunuşları vardır.

Cumhurbaşkanlığının bir tezkeresi vardır;
okutup bilgilerinize sunacağım: 
III. -
BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1.- 5231
sayılı Dernekler Kanununun bazı maddelerinin bir kez daha görüşülmek üzere geri
gönderildiğine ilişkin Cumhurbaşkanlığı tezkeresi (3/654)
 2.8.2004
Türkiye Büyük Millet Meclisi Başkanlığına
İlgi: 22.7.2004 günlü,
A.01.0.GNS.0.10.00.02-6720/21486 sayılı yazınız. 
Türkiye Büyük Millet Meclisi Genel
Kurulunca 17.7.2004 gününde kabul edilen 5231 sayılı Dernekler Kanunu
incelenmiştir. 
İncelenen yasanın, 
10 uncu maddesinin birinci fıkrasında,
"Dernekler, tüzüklerinde gösterilen
amaçları gerçekleştirmek üzere, benzer amaçlı derneklerden, siyasî partilerden,
işçi ve işveren sendikalarından ve meslekî kuruluşlardan maddî yardım alabilir
ve adı geçen kurumlara maddî yardımda bulunabilirler",
21 inci maddesinde de,
"Dernekler, mülkî idare amirliğine
önceden bildirimde bulunmak şartıyla yurt dışındaki kişi, kurum ve
kuruluşlardan aynî ve nakdî yardım alabilirler. Bildirimin şekli ve içeriği
yönetmelikte düzenlenir. Nakdî yardımların bankalar aracılığıyla alınması
zorunludur" 
düzenlemelerine yer verilmiştir. 
Bu düzenlemelere göre, dernekler yurt
dışındaki kişi, kurum ve kuruluşlardan yardım alabilecek ve siyasal partilere
yardım yapabileceklerdir. 
Anayasanın, siyasî partilerin uyacakları
esasları düzenleyen 69 uncu maddesinin onuncu fıkrasında, yabancı devletlerden,
uluslararası kuruluşlardan ve Türk uyrukluğunda olmayan gerçek ve
tüzelkişilerden maddî yardım alan siyasal partilerin temelli kapatılacakları
belirtilmiştir. 
Bu fıkrayla, siyasal partilerin yabancı
devletlerden, uluslararası kuruluşlardan, yabancı gerçek ya da tüzelkişilerden
yardım alması yasaklanmış; tersine davranan siyasal partilerin kapatılmaları
öngörülmüştür. 
Oysa, incelenen yasanın yukarıda yer
verilen düzenlemelerine göre, bir derneğin yurt dışındaki kişi, kurum ve
kuruluşlardan yardım alıp, bu yardımı siyasal partilere "yardım" adı
altında aktarmaları olanaklıdır. 
Böylece, anayasal kurala uygunluğu
sağlayacak bir önlem bulunmadığı için, yasayla, anayasal yasak dolaylı yoldan
aşılmış olmaktadır. 
Bu nedenle, incelenen yasanın 10 uncu
maddesinin birinci fıkrası ile 21 inci maddesi, Anayasanın 69 uncu maddesinin
onuncu fıkrasındaki kuralla bağdaşmamaktadır. 
Yayımlanması yukarıda açıklanan gerekçeyle
uygun görülmeyen 5231 sayılı Dernekler Kanunu, 10 ve 21 inci maddelerinin
Türkiye Büyük Millet Meclisince bir kez daha görüşülmesi için, Anayasanın
değişik 89 ve 104 üncü maddeleri uyarınca ilişikte geri gönderilmiştir. 
 Ahmet
Necdet Sezer
 Cumhurbaşkanı
BAŞKAN - Bilgilerinize sunulmuştur. 
Türkiye Büyük Millet Meclisi Başkanlığının
bir tezkeresi vardır; okutup, oylarınıza sunacağım.
2.- Belçika
Temsilciler Meclisi Başkanının TBMM Dışişleri Komisyonu heyetini Belçika'ya
davetine ilişkin Başkanlık tezkeresi (3/655)
 1.10.2004
Türkiye Büyük Millet Meclisi Genel Kuruluna
Dışişleri Bakanlığının 16 Temmuz 2004
tarihli ve 302165 sayılı yazısında, Belçika Temsilciler Meclisi Başkanının
Türkiye Büyük Millet Meclisi Dışişleri Komisyonu heyetini Belçika'ya davet
ettiği bildirilmiştir. 
Söz konusu davete icabet edilmesi hususu,
Türkiye Büyük Millet Meclisinin Dış İlişkilerinin Düzenlenmesi Hakkında 3620
sayılı Kanunun 6 ncı maddesi uyarınca Genel Kurulun tasviplerine sunulur. 
 İsmail
Alptekin
 Türkiye
Büyük Millet Meclisi 
 Geçici
Başkanı 
BAŞKAN - Tezkereyi oylarınıza sunuyorum:
Kabul edenler... Kabul etmeyenler... Kabul edilmiştir. 
Türkiye Büyük Millet Meclisi
Başkanlığının, bazı sayın milletvekillerinin izinli sayılmalarına dair bir
tezkeresi daha vardır; okutup, ayrı ayrı oylarınıza sunacağım. 
3.- Bazı milletvekillerinin
belirtilen sebep ve sürelerle izinli sayılmalarına ilişkin Başkanlık tezkeresi
(3/656)
 4.10.2004
Türkiye Büyük Millet Meclisi Genel Kuruluna
Aşağıda adları yazılı sayın
milletvekillerinin hizalarında gösterilen süre ve nedenlerle izinli
sayılmaları, Başkanlık Divanının 22.9.2004 tarihli toplantısında uygun
görülmüştür. 
Genel Kurulun onayına sunulur. 
 Bülent
Arınç
 Türkiye
Büyük Millet Meclisi 
 Başkanı

"Adana Milletvekili Vahit Kirişçi;
hastalığı nedeniyle, 26.6.2004 tarihinden geçerli olmak üzere 15 gün"
BAŞKAN - Kabul edenler... Kabul
etmeyenler... Kabul edilmiştir. 
"Adıyaman Milletvekili Şevket Gürsoy;
hastalığı nedeniyle, 21.6.2004 tarihinden geçerli olmak üzere 24 gün"
BAŞKAN - Kabul edenler... Kabul
etmeyenler... Kabul edilmiştir. 
"Batman Milletvekili Memet Ali Suçin;
hastalığı nedeniyle, 7.6.2004 tarihinden geçerli olmak üzere 23 gün"
BAŞKAN - Kabul edenler... Kabul
etmeyenler... Kabul edilmiştir. 
"Diyarbakır Milletvekili Mehmet Fehmi
Uyanık; hastalığı nedeniyle, 22.6.2004 tarihinden geçerli olmak üzere 34
gün"
BAŞKAN - Kabul edenler... Kabul
etmeyenler... Kabul edilmiştir. 
"İzmir Milletvekili Sedat Uzunbay;
hastalığı nedeniyle, 1.7.2004 tarihinden geçerli olmak üzere 15 gün"
BAŞKAN - Kabul edenler... Kabul
etmeyenler... Kabul edilmiştir.
"Konya Milletvekili Muharrem Candan;
hastalığı nedeniyle, 29.6.2004 tarihinden geçerli olmak üzere 20 gün"
BAŞKAN - Kabul edenler... Kabul
etmeyenler... Kabul edilmiştir.
"Malatya Milletvekili Ali Osman
Başkurt; hastalığı nedeniyle, 29.6.2004 tarihinden geçerli olmak üzere 20
gün"
BAŞKAN - Kabul edenler... Kabul
etmeyenler... Kabul edilmiştir.
"Malatya Milletvekili Fuat
Ölmeztoprak; hastalığı nedeniyle, 30.6.2004 tarihinden geçerli olmak üzere 16
gün"
BAŞKAN - Kabul edenler... Kabul
etmeyenler... Kabul edilmiştir.
"Van Milletvekili Halil Kaya;
hastalığı nedeniyle, 15.6.2004 tarihinden geçerli olmak üzere 20 gün"
BAŞKAN - Kabul edenler... Kabul
etmeyenler... Kabul edilmiştir.
Arkadaşlarımıza, geçmiş olsun diyorum.
Başbakanlığın, Anayasanın 82 nci maddesine
göre verilmiş 5 adet tezkeresi vardır; ayrı ayrı okutup, oylarınıza sunacağım.
4.-
Başbakan Recep Tayyip Erdoğan'ın Bulgaristan'a yaptığı resmî ziyarete katılacak
milletvekillerine ilişkin Başbakanlık tezkeresi (3/657)
 23.7.2004
Türkiye Büyük Millet Meclisi Başkanlığına
Görüşmelerde bulunmak üzere, bir heyetle
birlikte 6-7 Temmuz 2004 tarihlerinde Bulgaristan'a yaptığım resmî ziyarete,
ekli listede adları yazılı milletvekillerinin de iştirak etmesi uygun görülmüş
ve bu konudaki Bakanlar Kurulu kararının sureti ilişikte gönderilmiştir. 
Anayasanın 82 nci maddesine göre gereğini
arz ederim.
 Recep
Tayyip Erdoğan
 Başbakan
Liste:
Ömer Çelik  (Adana)
Muzaffer Kurtulmuşoğlu  (Ankara)
İbrahim Köşdere (Çanakkale)
Egemen Bağış (İstanbul)
Hüseyin Besli (İstanbul)
Serpil Yıldız (İzmir)
Mustafa Ünaldı (Konya)
Mehmet Çerçi (Manisa)
Feramus Şahin (Tokat)
BAŞKAN - Kabul edenler... Kabul
etmeyenler... Kabul edilmiştir.
Diğer tezkereyi okutuyorum:
5.- Başbakan
Recep Tayyip Erdoğan'ın Fransa'ya yaptığı resmî ziyarete katılacak
milletvekillerine ilişkin Başbakanlık tezkeresi (3/658)
 4.8.2004
Türkiye Büyük Millet Meclisi Başkanlığına
Görüşmelerde bulunmak üzere, bir heyetle
birlikte 19-21 Temmuz 2004 tarihlerinde Fransa'ya yaptığım resmî ziyarete, ekli
listede adları yazılı milletvekillerinin de iştirak etmesi uygun görülmüş ve bu
konudaki Bakanlar Kurulu kararının sureti ilişikte gönderilmiştir.
Anayasanın 82 nci maddesine göre gereğini
arz ederim.
 Recep
Tayyip Erdoğan
 Başbakan
Liste:
Ömer Çelik (Adana)
Akif Gülle (Amasya)
Cavit Torun (Diyarbakır)
Egemen Bağış (İstanbul)
Serpil Yıldız  (İzmir)
Mustafa Ünaldı (Konya)
Şaban Dişli  (Sakarya)
BAŞKAN - Kabul edenler... Kabul
etmeyenler... Kabul edilmiştir.
Diğer tezkereyi okutuyorum:
6.-
Bayındırlık ve İskân Bakanı Zeki Ergezen'in Lübnan ve Suriye'ye yaptığı resmî
ziyarete katılacak milletvekillerine ilişkin Başbakanlık tezkeresi (3/659)
 31.8.2004
Türkiye Büyük Millet Meclisi Başkanlığına
Bayındırlık ve İskân Bakanı Zeki
Ergezen'in, görüşmelerde bulunmak üzere bir heyetle birlikte 18-23 Ağustos 2004
tarihleri arasında Lübnan ve Suriye'ye yaptığı resmî ziyarete, ekli listede
adları yazılı milletvekillerinin de iştirak etmesi uygun görülmüş ve bu
konudaki Bakanlar Kurulu kararının sureti ilişikte gönderilmiştir. 
Anayasanın 82 nci maddesine göre gereğini
arz ederim.
 Recep
Tayyip Erdoğan
 Başbakan
Liste:
Mahmut Kaplan  (Şanlıurfa)
Abdullah Veli Seyda  (Şırnak)
BAŞKAN - Kabul edenler... Kabul
etmeyenler... Kabul edilmiştir.
Diğer tezkereyi okutuyorum:
7.-
Başbakan Recep Tayyip Erdoğan'ın Yunanistan'a yaptığı resmî ziyarete katılacak
milletvekillerine ilişkin Başbakanlık tezkeresi (3/660)
 31.8.2004
Türkiye Büyük Millet Meclisi Başkanlığına
Atina 2004 Olimpiyat Oyunlarının açılış
törenine katılmak üzere, 13 Ağustos 2004 tarihinde bir heyetle birlikte
Yunanistan'a yaptığım resmî ziyarete, İstanbul Milletvekili Egemen Bağış'ın da
iştirak etmesi uygun görülmüş ve bu konudaki Bakanlar Kurulu kararının sureti
ilişikte gönderilmiştir.
Anayasanın 82 nci maddesine göre gereğini
arz ederim.
 Recep
Tayyip Erdoğan
 Başbakan
BAŞKAN - Kabul edenler... Kabul
etmeyenler... Kabul edilmiştir.
Diğer tezkereyi okutuyorum:
8.- Başbakan
Recep Tayyip Erdoğan'ın Gürcistan'a yaptığı resmî ziyarete katılacak
milletvekillerine ilişkin Başbakanlık tezkeresi (3/661)
 31.8.2004
Türkiye Büyük Millet Meclisi Başkanlığına
Görüşmelerde bulunmak üzere, bir heyetle
birlikte 11-12 Ağustos 2004 tarihlerinde Gürcistan'a yaptığım resmî ziyarete,
ekli listede adları yazılı milletvekillerinin de iştirak etmesi uygun görülmüş
ve bu konudaki Bakanlar Kurulu kararının sureti ilişikte gönderilmiştir.
Anayasanın 82 nci maddesine göre gereğini
arz ederim.
 Recep
Tayyip Erdoğan
 Başbakan
Liste:
Ömer Çelik  (Adana)
Ali Küçükaydın  (Adana)
Kenan Altun  (Ardahan)
Ensar Öğüt  (Ardahan)
Adem Tatlı  (Giresun)
Mehmet Sait Armağan  (Isparta)
Egemen Bağış  (İstanbul)
Yusuf Selahattin Beyribey
 (Kars)
İdris Sami Tandoğdu  (Ordu)
Şaban Dişli  (Sakarya)
Engin Altay  (Sinop)
İbrahim Hakkı Birlik (Şırnak)
BAŞKAN - Kabul edenler... Kabul
etmeyenler... Kabul edilmiştir.
2 adet Meclis araştırması önergesi vardır;
ayrı ayrı okutup, bilgilerinize sunacağım.
B) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1.-
İstanbul Milletvekili Ali Topuz ve 22 milletvekilinin, Türk Hava Yollarındaki
yeni atamaların, bunun yol açtığı idarî ve teknik zafiyetlerin, yeni yönetimin
uçuş güvenliğini tehdit eden uygulamalarının ve kâr eden kurumun daha sonra
zarar etmesinin nedenlerinin araştırılarak alınması gereken önlemlerin
belirlenmesi amacıyla Meclis araştırması açılmasına ilişkin önergesi (10/211)
Türkiye Büyük Millet Meclisi Başkanlığına
Türk Hava Yollarının yönetiminin
değişmesinin ardından personelin emekliliğe zorlanması ve bu durumun yol açtığı
idarî ve teknik zafiyetleri, yeni yönetimin uçuş güvenliğini tehdit eden
uygulamalarını, kâr eden bir kuruluşun daha sonra zarar etmesinin nedenlerini
araştırmak amacıyla Anayasanın 98, İçtüzüğün 104 ve 105 inci maddeleri uyarınca
Meclis araştırması açılmasını arz ve teklif ederiz.
1- Ali Topuz  (İstanbul)
2- K. Kemal Anadol (İzmir)
3- Haluk Koç (Samsun)
4- Kemal Kılıçdaroğlu (İstanbul)
5- Eşref Erdem (Ankara)
6- Kemal Demirel (Bursa)
7- İzzet Çetin (Kocaeli)
8- Oya Araslı (Ankara)
9- Bayram Ali Meral (Ankara)
10- Mehmet Sefa Sirmen (Kocaeli)
11- Muzaffer R.
Kurtulmuşoğlu (Ankara)
12- Mahmut Duyan (Mardin)
13- Algan Hacaloğlu (İstanbul)
14- Mustafa Sayar (Amasya)
15- Cevdet Selvi (Eskişehir)
16- Muhsin Koçyiğit (Diyarbakır)
17- Ersoy Bulut (Mersin)
18- Mehmet Boztaş (Aydın)
19- Yücel Artantaş (Iğdır)
20- Uğur Aksöz (Adana)
21- Hakkı Akalın (İzmir)
22- Mahmut Yıldız (Şanlıurfa)
23- A. İsmet Çanakcı (Ankara)
Gerekçe:
Türk Hava Yolları Anonim Ortaklığı, 20
Mayıs 1933 tarihinde kurulmuş, ulusal bir kuruluşumuzdur. 10 000'i aşan
çalışanının çaba ve emeğiyle, THY, bugün sadece Türkiye'nin değil, dünyanın da
saygın ticarî kuruluşlarından birisi konumuna gelmiştir.
Ancak bu kuruluşumuz, AKP'nin iktidar
olmasıyla birlikte ciddî sorunlar yaşamaya başlamış ve yıllardır kâr eden bu
ulusal kuruluşumuz zarar etmeye başlamıştır. Örneğin, 2002 yılı faaliyetleri
dolayısıyla 2003 yılında 253 trilyon lirayı aşkın bir kâr beyan eden THY, 2004
yılının ilk üç ayında 87 trilyon lira zarar etmiştir. 11 Eylül saldırılarının
ardından sektördeki birçok büyük firmanın zarar ettiği bir konjonktürde kâr
eden kuruluşun, yönetim değişikliğinden sonra, sektörün rahatladığı bir dönemde
zarar etmesinin nedenleri araştırılmalıdır.
Tüm kamuda olduğu gibi, Türk Hava
Yollarında da siyasal kadrolaşmaya gidilmiş ve işinin ehli olmayan, havacılık
konusunda yeterli bilgi ve deneyime sahip bulunmayanlar, şirketin tepe
yöneticiliklerine getirilmişlerdir. Oysa, THY gibi kuruluşlara yapılacak
atamalarda daha özenli davranılması gerektiği açıktır. Çünkü, yanlış kararların
doğuracağı riskler doğrudan insan yaşamıyla ilgilidir ve telafisi olanaksızdır.
Bugün, THY, ciddî sorunlarla karşı
karşıyadır ve aşağıdaki sorulara yanıt aranması gerekmektedir. Şöyle ki:
1. Atatürk Havalimanındaki bakım hangar
ünitelerinin ancak 100 uçağın ihtiyacını karşılayabilecekken, uçak sayısının
150'yi aştığı bilinmektedir. Bu durumda uçakların bakımı nasıl sağlıklı
yapılabilmektedir?
2. THY'nin kullandığı RJ-100'lerin yaşanan
kazalardan dolayı teknik hatalarının olduğu bilinmesine karşın, yetkililer,
uçaklarda yapımla ilgili bazı hataların olduğu, ancak bunun uçuşa engel
olmadığını söylemektedir. Swissair'den kiralanan 3 Airbus uçağın da ikibuçuk
yıl hiç kullanılmamasından kaynaklanan sorunları bulunulduğu belirtilmektedir.
Bu uçaklar için, uçuş güvenliği konusunda alınan tedbirler nelerdir?
3. Personel açığının kapatılması için
çalışan personelin çalışma saatlerinin artırıldığı iddia edilmektedir. Bu durum
uçuş güvenliğini tehlikeye düşürmez mi?
4. Teknisyenlerin uçağın defterini
onaylamadan, uçağın sefere çıktığı ve bu durumdan da herkesin haberdar olduğu
söyleniyor. Ayrıca, bazı teknisyenlerin taşeronlar aracılığı ile THY'de
çalıştırıldığı iddiası var. Bu doğru mu?
5. Avrupa Taşımacılık İşleri Federasyonu,
Ulaştırma Bakanı Binali Yıldırım'a gönderdiği, Genel Sekreter Doro Zinke'nin
imzasını taşıyan 26 Nisan 2004 tarihli yazıda "uçuş ekiplerinin asgarî
çalışma ve dinlenme sürelerinin uluslararası normlara ve bilimsel verilere göre
düzenlenmesini" istemiş midir? Kimler uluslararası normları hangi
gerekçelerle değiştirmiştir?
6. THY'de, Genel Müdür, Genel Müdür Teknik
Yardımcısı (Uçak Revizyon Atölyeleri Başkanlığı), THY İmalat ve Tamir Atölye
Müdürü, Yer İşletme Başkanlığı, Yer İşletme Başkan Yardımcılığı, Sosyal ve
İdarî İşler Başkanlığı ve Özel Büro Başkanlığı makamlarına İstanbul Büyükşehir
Ulaşım A.Ş'de çalışanların atandıkları doğru mu? Adı geçen şirketin İstanbul
Deniz Otobüsleri (İDO) İşletmeciliği dışında, havayolu taşımacılığı ile bir
ilgisi var mıdır?
7. Konya'da kurulu, batan bir hava
taşımacılığı şirketinde genel müdürlük yapan bir kişi, hangi yetenekleri ve
becerisi dikkate alınarak Genel Müdür Ticarî Yardımcılığına atanmıştır?
Pamukova'da 39 yurttaşımızın yaşamını
yitirmesiyle sonuçlanan kazanın benzerlerini tekrar yaşamamak için, yukarıda
belirtilen gerekçelerle THY'nin Yüce Meclisimizde kurulacak bir komisyonca ele
alınması son derece önem arz etmektedir.
BAŞKAN - Bilgilerinize sunulmuştur.
Önerge, gündemde yerini alacak ve Meclis
araştırması açılıp açılmaması konusundaki öngörüşmeler, sırası geldiğinde
yapılacaktır.
Şimdi, diğer önergeyi okutuyorum:
2.-
İstanbul Milletvekili Kemal Kılıçdaroğlu ve 19 milletvekilinin, ilaç sektörünün
içinde bulunduğu durumun tespit edilip, Sağlık Bakanlığı ve sosyal güvenlik
kurumlarının izledikleri politikalar ile bu politikaların sonuçlarının
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/212)
Türkiye Büyük Millet Meclisi Başkanlığına
İlaç sektörünün içinde bulunduğu durumu
saptamak, Sağlık Bakanlığı ve sosyal güvenlik kurumlarının bu konuda
izledikleri politikaları araştırmak, bu politikaların kurumlara ne ölçüde yarar
ve zarar getirdiğini belirlemek ve bu konuda alınması gereken önlemleri
saptamak amacıyla, Anayasanın 98, İçtüğüzün 104 ve 105 inci maddeleri uyarınca
Meclis araştırması açılmasını arz ve teklif ederiz.
1- Kemal Kılıçdaroğlu  (İstanbul)
2- Haluk Koç (Samsun)
3- Ali Topuz (İstanbul)
4- Eşref Erdem (Ankara)
5- Mehmet Sefa Sirmen (Kocaeli)
6- Muzaffer R.
Kurtulmuşoğlu (Ankara)
7- Mahmut Duyan (Mardin)
8- Mahmut Yıldız (Şanlıurfa)
9 - Bayram Ali Meral (Ankara) 
10 - Mustafa Sayar  (Amasya)
11 - Oya Araslı  (Ankara)
12 - Muhsin Koçyiğit (Diyarbakır) 
13 - Ersoy Bulut  (Mersin) 
14 - Mehmet Boztaş  (Aydın) 
15 - Yücel Artantaş  (Iğdır) 
16 - Uğur Aksöz (Adana) 
17 - Hakkı Akalın  (İzmir) 
18 - A. İsmet Çanakcı  (Ankara) 
19 - Cevdet Selvi  (Eskişehir) 
20 - Algan Hacaloğlu (İstanbul) 
Gerekçe: 
Türkiye'de ilaç sektörü özellikle üzerinde
durulması gereken bir alandır. Bu alanı özel kılan unsurlardan birisi de
çokuluslu şirketlerin bu alanda egemen olmalarıdır. 
1 - Türkiye'de ilaç fiyatlarının
belirlenmesi, öteden beri çok ciddî bir sorun olarak karşımıza çıkmıştır.
Sağlık Bakanlığının bu konudaki tutumunun özellikle sorgulanması gerektiği
açıktır. Sağlık Bakanlığı ilaç fiyatlarını belirlerken hangi objektif
ölçülerden yola çıkmaktadır? Bu konudaki ölçütler uluslararası standartlara
uygun mudur? Örneğin, Sosyal Sigortalar Kurumuna ihaleyle satılan
"neorecormon 2000" ilacının kutusu 230 000 000 liraya
"neorecormon 5000" ilacının kutusu da 616 000 000 liraya satılmıştır.
Aynı ilaçları Antalya Devlet Hastanesi sırasıyla 92 000 000 ve 366 000 000
liraya satın almıştır. Antalya Devlet Hastanesinin 92 000 000 liraya satın
aldığı ilacı, üretici firma, ihaleyi kazanan ilaç deposuna 88 800 000 liraya
fatura etmiştir. 
Bu ilaca Sağlık Bakanlığının belirlediği
perakende satış fiyatı ise 230 945 404 liradır. Sağlık Bakanlığının 230 000 000
lira olarak perakende satış fiyatını belirlediği bir ilacın 88 000 000 liraya
satılması, üzerinde durulması gereken önemli bir husustur. 
Örnek olarak verdiğimiz bu çarpıcı durum,
pek çok ilaç için geçerlidir. Özellikle SSK'nın 1994 yılından beri uygulamaya
koyduğu "eşdeğer ilaç uygulaması" bu ve benzeri pek çok olayı ortaya
çıkarmıştır. Ancak, zaman içinde sistem yozlaşmış ve gelinen noktada, sosyal
güvenlik kurumları, tekrar soyulur konuma getirilmişlerdir. 
2 - Araştırma sırasında üzerinde durulması
gereken bir diğer önemli nokta da "transfer fiyatlaması"dır. İlaç
hammaddelerinin uluslararası fiyatları ile Türkiye'ye giriş fiyatlarının
araştırılması gerekmektedir. 
3 - İlaç firmalarının kadrolarında yer
alan ve ilaç tanıtımını yapan propagandistlerin işlevleri, bunların hangi
ölçülerde bu görevleri yerine getirdikleri, bunların firmalara olan maliyetleri
ve bu maliyetlerin hangi ölçüde ilaç fiyatlarına yansıdığı ayrıca sorgulanması
gereken hususlardır. 
Sonuç olarak; 
a. İlaç sektörünün içinde bulunduğu durumu
saptamak, 
b. Sağlık Bakanlığı ve sosyal güvenlik
kurumlarının bu konuda izledikleri politikaları araştırmak,
c. Bu politikaların kurumlara ne ölçüde
yarar veya zarar getirdiğini belirlemek, 
d. Bu konuda alınması gereken önlemleri
saptamak amacıyla, Anayasamızın 98, İçtüzüğün 104 ve 105 inci maddeleri
uyarınca Meclis araştırması açılmasını arz ve teklif ederiz.
BAŞKAN - Bilgilerinize sunulmuştur.
Önerge, gündemde yerini alacak ve Meclis
araştırması açılıp açılmaması konusundaki öngörüşmeler, sırası geldiğinde
yapılacaktır.
Sözlü soru önergelerinin geri alınmasına
dair 3 adet önerge vardır; okutuyorum:
A) TEZKERELER
VE ÖNERGELER (Devam)
9.- Antalya
Milletvekili Feridun Fikret Baloğlu'nun (6/1182, 6/1184, 6/1192, 6/1193) esas
numaralı sözlü sorularını geri aldığına ilişkin önergesi (4/216)
Türkiye Büyük Millet Meclisi Başkanlığına
Gündemin "Sözlü Sorular" kısmının
516, 518, 526 ve 527 nci sıralarında yer alan (6/1182, 1184, 1192 ve 1193) esas
numaralı sözlü soru önergelerimi geri alıyorum.
Gereğini saygılarımla arz ederim.
 Feridun
Fikret Baloğlu
 Antalya
BAŞKAN - Sözlü soru önergeleri geri
verilmiştir. 
10.-
Denizli Milletvekili Ümmet Kandoğan'ın (6/1142) esas numaralı sözlü sorusunu
geri aldığına ilişkin önergesi (4/217)
Türkiye Büyük Millet Meclisi Başkanlığına
Gündemin "Sözlü Sorular"
kısmının 482 nci sırasında yer alan (6/1142) esas numaralı sözlü soru önergemi
geri alıyorum.
Gereğini saygılarımla arz ederim.
 Ümmet
Kandoğan
 Denizli
BAŞKAN - Sözlü soru önergesi geri
verilmiştir.
11.-
Balıkesir Milletvekili Sedat Pekel'in (6/1187) esas numaralı sözlü sorusunu
geri aldığına ilişkin önergesi (4/218)
Türkiye Büyük Millet Meclisi Başkanlığına
Gündemin "Sözlü Sorular"
kısmının 521 inci sırasında yer alan (6/1187) esas numaralı sözlü soru önergemi
geri alıyorum.
Gereğini saygılarımla arz ederim.
 Sedat
Pekel 
 Balıkesir
BAŞKAN - Sözlü soru önergesi geri
verilmiştir.
Sayın milletvekilleri, Danışma Kurulunun
önerileri vardır; önce tümünü okutup işleme alacağım, sonra ayrı ayrı okutup
oylarınıza sunacağım.
IV.-
ÖNERİLER
A) DANIŞMA
KURULU ÖNERİLERİ
1.- Türkiye
Büyük Millet Meclisi Başkanlık Divanı ile ihtisas komisyonlarındaki üyeliklerin
siyasî parti gruplarına dağılımına ilişkin Danışma Kurulu önerisi 
Danışma Kurulu Önerisi
 No.
: 100  Tarihi: 12.10.2004
Danışma Kurulunca aşağıdaki önerilerin
Genel Kurulun onayına sunulması uygun görülmüştür.










Bülent Arınç










Türkiye Büyük Millet Meclisi










Başkanı







Salih Kapusuz


Kemal Anadol







AK Parti Grubu Başkanvekili


CHP Grubu Başkanvekili





Öneriler:
1- Türkiye Büyük Millet Meclisi Başkanlık
Divanının 15 üyeden kurulması ve görev yerleri dağılımının; Adalet ve Kalkınma
Partisi Grubuna 1 Başkan, 3 Başkanvekili, 4 Kâtip Üye, 2 İdare Amiri;
Cumhuriyet Halk Partisi Grubuna 1 Başkanvekili, 3 Kâtip Üye, 1 İdare Amiri
şeklinde olması önerilmiştir.
2- Türkiye Büyük Millet Meclisi
komisyonlarından; Dilekçe Komisyonu ile Türkiye Büyük Millet Meclisi
Hesaplarını İnceleme Komisyonunun 15'er üyeden, Plan ve Bütçe Komisyonunun
Anayasa gereği 40 üyeden, Kamu İktisadî Teşebbüsleri Komisyonunun 3346 sayılı
Kanun gereği 35 üyeden, Avrupa Birliği Uyum Komisyonunun 18 üyeden, İnsan
Haklarını İnceleme Komisyonu ile diğer komisyonların 24'er üyeden kurulması ve
komisyon üyeliklerinin siyasî parti gruplarına dağılımının ilişik listedeki
şekilde olması önerilmiştir.
Komisyon üyeliklerinin siyasî parti
grupları ve bağımsızlara dağılım listesi:
Komisyonlar Komisyonun Parti Gruplarına ve Bağımsızlara
 Üye Sayısı Düşen Üyelik Sayısı
 AK
Parti CHP BAĞ.
Anayasa Komisyonu 24 16 8
Adalet Komisyonu 24 16 8
Millî Savunma Komisyonu 24 16 8
İçişleri Komisyonu 24 16 8
Dışişleri Komisyonu 24 16 8
Millî Eğitim,
Kültür,Gençlik
ve Spor Komisyonu 24 16 8
Bayındırlık, İmar,
Ulaştırma
ve Turizm Komisyonu 24 16 8
Çevre Komisyonu 24 16 8
Sağlık, Aile, Çalışma
ve Sosyal İşler Komisyonu 24 16 8
Tarım, Orman ve Köyişleri
Komisyonu 24 16 8
Sanayi, Ticaret, Enerji,
Tabiî Kaynaklar, Bilgi ve
Teknoloji Komisyonu 24 16 8
Türkiye Büyük Millet
Meclisi
Hesaplarını İnceleme
Komisyonu 15 10 5
Dilekçe Komisyonu 15 10 5
Plan ve Bütçe Komisyonu 40 27 12 1
Kamu İktisadî
Teşebbüsleri 
Komisyonu 35 23 11 1
İnsan Haklarını İnceleme 
Komisyonu 24 16 8
Avrupa Birliği Uyum
Komisyonu 18 12 6
BAŞKAN - Öneri üzerinde söz talebi?.. Yok.
Danışma Kurulu önerisini tekrar okutup, ayrı ayrı oylarınıza sunacağım.
Birinci öneriyi okutuyorum:
1- Türkiye Büyük Millet Meclisi Başkanlık
Divanının 15 üyeden kurulması ve görev yerlerinin dağılımının; Adalet ve
Kalkınma Partisi Grubuna 1 Başkan, 3 Başkanvekili, 4 Kâtip Üye, 2 İdare Amiri;
Cumhuriyet Halk Partisi Grubuna 1 Başkanvekili, 3 Kâtip Üye, 1 İdare Amiri
şeklinde olması önerilmiştir.
BAŞKAN - Kabul edenler... Kabul
etmeyenler... Kabul edilmiştir.
İkinci öneriyi okutuyorum:
2- Türkiye Büyük Millet Meclisi
komisyonlarından; Dilekçe Komisyonu ile Türkiye Büyük Millet Meclisi
Hesaplarını İnceleme Komisyonunun 15'er üyeden, Plan ve Bütçe Komisyonunun
Anayasa gereği 40 üyeden, Kamu İktisadî Teşebbüsleri Komisyonunun 3346 sayılı
Kanun gereği 35 üyeden, Avrupa Birliği Uyum Komisyonunun 18 üyeden, İnsan
Haklarını İnceleme Komisyonu ile diğer komisyonların 24'er üyeden kurulması ve
komisyon üyeliklerinin siyasî parti gruplarına dağılımının ilişik listedeki
şekilde olması önerilmiştir.
BAŞKAN - Kabul edenler... Kabul
etmeyenler... Kabul edilmiştir.
Gündemin "Seçim" kısmına
geçiyoruz.
V.-
SEÇİMLER
A) BAŞKANLIK
DİVANI ÜYELİKLERİNE SEÇİM
1.-
Başkanlık Divanı üyeliklerine seçim
BAŞKAN - Sayın milletvekilleri, biraz önce
alınan karar gereğince, Türkiye Büyük Millet Meclisi Başkanlık Divanı
üyelikleri için aday gösterme işlemi tamamlanmıştır. Adayların listesi sayın
üyelere dağıtılmıştır.
Şimdi listeyi okutup, oylarınıza
sunacağım.
Türkiye Büyük Millet Meclisi Başkanlık Divanı
Üyelikleri Aday Listesi
Başkanvekilleri:
İsmail Alptekin (Ankara) AK Parti
Ali Dinçer (Bursa) CHP
Nevzat Pakdil (Kahramanmaraş) AK Parti
Sadık Yakut (Kayseri) AK Parti
Kâtip Üyeler:
Yaşar Tüzün (Bilecik) CHP
Bayram Özçelik (Burdur) AK Parti
Mehmet Daniş (Çanakkale) AK Parti
Ahmet Küçük (Çanakkale) CHP
Türkân Miçooğulları (İzmir) CHP
Ahmet Gökhan Sarıçam (Kırklareli) AK Parti
Harun Tüfekçi (Konya) AK Parti
İdare Amirleri:
Burhan Kılıç (Antalya) AK Parti
Feyzi Berdibek (Bingöl) AK Parti
Mustafa Erdoğan Yetenç (Manisa) CHP
BAŞKAN - Kabul edenler... Kabul
etmeyenler... Kabul edilmiştir.
Seçilmiş arkadaşlarımızı yürekten tebrik
ediyor, başarılar diliyoruz.
Sayın milletvekilleri, Türkiye Büyük
Millet Meclisi komisyonlarına üye seçimlerini yapmak, sözlü soru önergeleri ile
kanun tasarı ve tekliflerini sırasıyla görüşmek için, 13 Ekim 2004 Çarşamba
günü saat 15.00'te toplanmak üzere, birleşimi kapatıyorum.

Kapanma
Saati : 15.27



