






DÖNEM : 22





DÖNEM
: 22 CİLT : 1 YASAMA YILI : 1



T. B. M. M.
TUTANAK DERGİSİ


5 inci Birleşim
28 . 11 . 2002 Perşembe


İ
Ç İ N D E K İ L E R I. – GEÇEN TUTANAK ÖZETİ
II. – GELEN KÂĞITLAR
III. –
YOKLAMA
IV. –
BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1. – TBMM Başkanı Bülent Arınç’ın,
Hindistan Parlamentosu Halk Temsilcileri Meclisi Başkanı Manohar Joshi’nin
davetine icabet etmek üzere, beraberinde bir Parlamento heyeti olduğu halde
Hindistan’a resmî ziyarette bulunmasına ilişkin Başkanlık tezkeresi (3/5)
V. – GÜVEN
İSTEMİ
1. – Başbakan Abdullah Gül tarafından
kurulan Bakanlar Kurulu hakkında güven oylaması
VI. – SEÇİM
1. – Başkanlık Divanı üyeliklerine seçim
I. – GEÇEN
TUTANAK ÖZETİ

TBMM Genel Kurulu saat 13.00’te açıldı.
Karadeniz Ekonomik İşbirliği Parlamenter
Asamblesi (KEİPA)Başkanı Apostolos Kaklamanis’in 26-28 Kasım 2002 tarihleri
arasında Atina’da düzenlenecek 20 nci KEİPA Genel Kuruluna KEİPA Türk
Delegasyonunu davetine icabet edilmesine ilişkin Başkanlık tezkeresi kabul
edildi.
Başkanlıkça :
Plan ve Bütçe Komisyonu ile Kamu İktisadî
Teşebbüsleri Komisyonunda bağımsız milletvekillerine düşen 1’er üyelik için
aday olmak isteyen bağımsız milletvekillerinin yazılı olarak başvuruda
bulunmalarına ilişkin duyuruda bulunuldu;
Genel Kurulu ziyaret eden Kosova Meclisi
Kosova Türk Partisi Milletvekillerinden oluşan heyete “Hoş geldiniz” denildi.
Başbakan Abdullah Gül tarafından kurulan
Bakanlar Kurulunun Programı görüşüldü.
Başbakan Abdullah Gül tarafından kurulan
Bakanlar Kurulu hakkında güven oylamasını ve gruplarca aday gösterilidiği
takdirde Başkanlık Divanına ve komisyonlara üye seçimlerini yapmak için, alınan
karar gereğince 28 Kasım 2002 Perşembe günü saat 15.00’te toplanmak üzere,
birleşime 16.26’da son verildi.



Bülent
  Arınç










Başkan













Muzaffer Külcü


Mehmet Eraslan







Çorum


Hatay







Geçici Kâtip Üye


Geçici Kâtip Üye



 II. – GELEN
KÂĞITLAR  No. :2
27.11.2002 ÇARŞAMBA
Yazılı Soru Önergeleri
1. – Sivas Milletvekili
Nurettin Sözen’in, haklarında Cumhuriyet Savcılıklarınca soruşturma açılmış,
iddianame hazırlanmış veya dava açılmış 22. Dönem Milletvekili olup olmadığına
ilişkin Adalet Bakanından yazılı soru önergesi (7/4) (Başkanlığa geliş tarihi :
26.11.2002)
2. – Ardahan Milletvekili
Ensar Öğüt’ün, Doğrudan Çiftçiyi Destekleme Projesi ödemelerinden yapılan
kesintiler ile Projenin Ardahan’da ne zaman uygulanacağına ilişkin Tarım ve
Köyişleri Bakanından yazılı soru önergesi (7/5) (Başkanlığa geliş tarihi :
26.11.2002) 
BİRİNCİ OTURUM
Açılma Saati : 15.00
28 Kasım 2002 Perşembe 
BAŞKAN : Bülent ARINÇ
GEÇİCİ KÂTİP ÜYELER : Mehmet DANİŞ (Çanakkale), Suat KILIÇ
(Samsun)
BAŞKAN - Türkiye Büyük
Millet Meclisinin 5 inci Birleşimini açıyorum.
III. – YOKLAMA
BAŞKAN - Elektronik
cihazla yoklama yapacağız. 
Sayın milletvekilleri,
toplantı yetersayısı olduğunu görüyorum; ancak, bu, 5 inci Birleşime kadar
elektronik cihazla hiç oylama yapmadık, yoklama yapmadık; bundan sonra lazım
olacak takdir edersiniz. Bu yüzden, elektronik cihaza bir defa girmek suretiyle
bu yoklamayı yapmak istedim. 
Yoklama için 5 dakika
süre vereceğim. 
Sayın milletvekillerinin
oy düğmelerine basarak salonda bulunduklarını bildirmelerini rica ediyorum. Bu
süre içerisinde elektronik sisteme giremeyen milletvekillerinin, salonda hazır
bulunan teknik personelden yardım istemelerini, buna rağmen sisteme giremeyen
üyelerin ise, yoklama pusulalarını, teknik personel aracılığıyla, bu 5
dakikalık süre içerisinde Başkanlığa ulaştırmalarını rica ediyorum. 
Yoklama işlemini
başlatıyorum. 
(Elektronik cihazla
yoklama yapıldı) 
BAŞKAN - Toplantı yetersayısı
vardır. 
Gündeme geçiyoruz.
Başkanlığın Genel Kurula
sunuşları vardır.
Türkiye Büyük Millet
Meclisi Başkanlığının bir tezkeresi vardır, okutup oylarınıza sunacağım :
IV. –
BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1. – TBMM
Başkanı Bülent Arınç’ın, Hindistan Parlamentosu Halk Temsilcileri Meclisi
Başkanı Manohar Joshi’nin davetine icabet etmek üzere, beraberinde bir
Parlamento heyeti olduğu halde Hindistan’a resmî ziyarette bulunmasına ilişkin
Başkanlık tezkeresi (3/5)
Türkiye
Büyük Millet Meclisi Genel Kuruluna
Türkiye Büyük Millet
Meclisi Başkanı Bülent Arınç'ın, Hindistan Parlamentosu Halk Temsilcileri
Meclisi Başkanı Manohar Joshi'nin davetine icabet etmek üzere, beraberinde bir
Parlamento heyeti olduğu halde, Hindistan'a resmî ziyarette bulunması hususu
Türkiye Büyük Millet Meclisinin Dış İlişkilerinin Düzenlenmesi Hakkındaki 3620
sayılı Kanunun 6 ncı maddesi uyarınca Genel Kurulun tasviplerine sunulur. 
  Bülent
Arınç
  Türkiye
Büyük Millet Meclisi 
  Başkanı
BAŞKAN - Kabul
edenler...Kabul etmeyenler...Kabul edilmiştir.
Gündemin "Özel
Gündemde Yer Alacak İşler" kısmında bulunan Başbakan Sayın Abdullah Gül
tarafından kurulan Bakanlar Kurulu hakkında Anayasanın 110 ve İçtüzüğün 124
üncü maddeleri gereğince güven oylaması yapılacaktır. 
V. – GÜVEN
İSTEMİ
1. –
Başbakan Abdullah Gül tarafından kurulan Bakanlar Kurulu hakkında güven
oylaması
BAŞKAN - Güven
oylamasının açık oy şeklinde yapılması, içtüzüğün 124 üncü maddesi gereğidir.
İçtüzüğün 139 uncu
maddesine göre de, açık oylama şekline Genel Kurul karar verecektir.
Açık oylama şekillerini
şu sıraya göre oylayacağım:
1. Elektronik oylama
cihazıyla,
2. Oy kupalarının sıralar
arasında dolaştırılması suretiyle,
3- Adı okunan
milletvekilinin, "kabul", "ret" veya "çekimser"
şeklinde oyunu belirtmesi suretiyle,
4. Adı okunan
milletvekilinin, kürsü önüne konulacak kutuya oyunu atması suretiyle. 
Şimdi, bu sıraya göre
oylama yapacağım:
1. Açık oylamanın
elektronik oylama cihazıyla yapılmasını oylarınıza sunuyorum: Kabul edenler...
Kabul etmeyenler... Kabul edilmiştir.
Alınan karar gereğince,
açık oylama, elektronik cihazla yapılacaktır. 
Oylama için 10 dakika
süre vereceğim.
Bu süre içinde sisteme
giremeyen üyelerin teknik personelden yardım istemelerini, bu yardıma rağmen de
sisteme giremeyen üyelerin, oy pusulalarını, oylama için öngörülen 10 dakikalık
süre içinde Başkanlığa ulaştırmalarını rica ediyorum.
Ayrıca, vekâleten oy
kullanacak sayın bakanlar varsa, hangi bakana vekâleten oy kullandığını, oyunun
rengini ve kendisinin ad ve soyadıyla imzasını taşıyan oy pusulasını, yine,
oylama için öngörülen 10 dakikalık süre içinde Başkanlığa ulaştırmalarını rica
ediyorum.
Şimdi açık oylamaya
başlıyoruz.
(Elektronik cihazla
oylama yapıldı) 
BAŞKAN - Sayın
milletvekilleri, oy kullanma için tayin olunan süre bitmiştir; ancak, oy
pusulalarıyla teknik olarak bir karşılaştırma yapacağız. Sonucu biraz sonra
açıklayacağım...
Sayın milletvekilleri,
güven oylamasının sonucunu arz ediyorum: 
Oylamaya 516 milletvekili
katılmış, 346 kabul, 170 ret oyu kullanılmıştır. (1)
Bu sonuca göre, Başbakan
Sayın Abdullah Gül tarafından kurulan Bakanlar Kuruluna Meclisimizce güvenoyu
verilmiştir. Kendilerini kutlar, milletimiz ve memleketimiz için hayırlı ve
başarılı olmasını dilerim. (Alkışlar)
Sayın Başbakanın teşekkür
amaçlı söz talebi vardır.
 
(1) Açık oylama tablosu Tutanağa eklidir.
Buyurun Sayın Başbakan.
(AK Parti ve Bakanlar Kurulu sıralarından ayakta alkışlar)
BAŞBAKAN ABDULLAH GÜL
(Kayseri) - Sayın Başkan, değerli milletvekili arkadaşlarım; bir kez daha,
şahsım ve değerli kabine üyesi arkadaşlarım adına, hepinize saygılar sunuyorum.
Değerli arkadaşlar, 3
Kasım seçimlerinin kesin neticeleri alındıktan sonra, Sayın Cumhurbaşkanımız,
hükümet kurma görevini bana tevdi etmişlerdir. Ben de, hiç vakit geçirmeden, 58
inci hükümetin kabinesini Sayın Cumhurbaşkanımıza götürdüm ve kabul ettiler.
Resmî Gazetede yayımlandıktan sonra, 23 Kasım günü, burada hükümetimizin
programını sizlere sundum. Hemen üzerinden iki gün geçtikten sonra da, ayın
26'sında, Hükümet Programı üzerinde, burada, hep beraber tartışma yaptık.
Anamuhalefetin değerli genel başkanı ve siz milletvekili arkadaşlarım, Hükümet
Programıyla ilgili görüşlerinizi burada anlattınız; hepsinden ziyadesiyle
faydalandık. 
Bugün, Türkiye Büyük
Millet Meclisinin güvenoyuna mazhar olduk. Bir kez daha, bundan dolayı, şahsım
ve arkadaşlarım adına, sizlere saygılar sunuyorum, teşekkürler ediyorum,
şükranlarımızı iletiyorum. (AK Parti sıralarından alkışlar)
Yeni bir dönem
başlamıştır. Bu dönemi hep beraber değerlendirme vakti gelmiştir. Artık konuşma
vakti değil, iş yapma vaktidir. Hükümet olarak biz, hazırlıklıyız, azimliyiz ve
kararlıyız. Herkese karşı eşit mesafedeyiz. Bütün Türkiye Cumhuriyeti
vatandaşlarımız hepimizin önceliğidir ve hepsine hizmet etmek bizim
görevimizdir. (AK Parti sıralarından alkışlar) Bütün sivil toplum
kuruluşlarına, bütün basın yayın organlarına, bütün siyasî partilerimize ve
herkese eşit mesafedeyiz. 
Hepimizin görevi, Türkiye'yi
ve halkımızı bulunduğu bu durumdan kurtarıp hak ettiği noktaya getirmektir.
Bunun için ise, referanslarımız gayet açıktır: Başta Anayasamız ve yasalar
olmak üzere, Hükümet Programımız, Acil Eylem Planımız ve diğer, parti
programımızdır. Bu konuları açık açık konuştuk ve tartıştık. Şimdi, iş yapma
vaktidir. Arkadaşlarımızla gece gündüz seferberiz; sizin hizmetinizdeyiz,
milletimizin hizmetindeyiz. İyi bir diyalog içerisinde olacağız. Bir kez daha
tekrarlıyorum: Bütün tenkitlerinize ve tavsiyelerinize açığız. Bu ülke
hepimizindir. Bu millete, hepimiz, büyük bir görev borcu içerisindeyiz. Bunu
yerine getirmek için, elbirliğiyle, el ele, omuz omuza bütün enerjimizi
milletimizin hizmetine sunacağız. 
Değerli arkadaşlar, bize
güvenoyu veren vermeyen, muhalefet partimiz olsun, hepinizin desteğini
bekliyoruz, hepinizin yardımlarını bekliyoruz ve hepimiz elbirliği içerisinde
milletin hizmetinde olacağız. 
Bir kez daha, hepinize,
bize verdiğiniz güvenoyundan dolayı teşekkür ediyorum, şükranlarımı sunuyorum ve
saygılar sunuyorum. Sağ olun, var olun. (AK Parti ve Bakanlar Kurulu
sıralarından ayakta alkışlar; CHP sıralarından alkışlar)
BAŞKAN - Sayın Başbakan,
teşekkür ederim.
BAŞBAKAN ABDULLAH GÜL
(Devamla) - Sağ olun, teşekkür ederim. 
BAŞKAN -Sayın
milletvekilleri, gündemin "Seçim" kısmına geçiyoruz. 
VI. – SEÇİM
1. –
Başkanlık Divanı üyeliklerine seçim
BAŞKAN - Türkiye Büyük
Millet Meclisi Başkanlık Divanı üyelikleri için siyasî parti gruplarınca aday
gösterme işlemi, Cumhuriyet Halk Partisi Grubuna düşen 1 Başkanvekilliği
dışında, tamamlanmıştır. 
Şimdi aday listesini
okutup, oylarınıza sunacağım. 
Türkiye Büyük Millet
Meclisi Başkanlık Divanı Üyelikleri Aday Listesi:
Başkanvekilleri :
İsmail Alptekin (Ankara)
AK Parti
Nevzat Pakdil
(Kahramanmaraş) AK Parti
Sadık Yakut (Kayseri) AK
Parti 
Kâtip Üyeler :
Yaşar Tüzün (Bilecik) CHP
Mehmet Daniş (Çanakkale)
AK Parti 
Ahmet Küçük (Çanakkale)
CHP
Türkan Miçooğulları
(İzmir) CHP
Mevlüt Akgün (Karaman) AK
Parti 
Enver Yılmaz (Ordu) AK
Parti 
Suat Kılıç (Samsun) AK
Parti 
İdare Amirlikleri:
Abdullah Çalışkan (Adana)
AK Parti 
Mustafa Erdoğan Yetenç
(Manisa) CHP 
Kemalettin Göktaş
(Trabzon) AK Parti 
BAŞKAN - Kabul edenler...
Kabul etmeyenler... Kabul edilmiştir. 
Değerli arkadaşlarımı
tebrik ediyor, başarılar diliyorum. 
Sayın milletvekilleri,
komisyonlara üye seçimi yapmak ve gündemde bulunan diğer konuları görüşmek
için, alınan karar gereğince, 3 Aralık 2002 Salı günü saat 15.00'te toplanmak
üzere birleşimi kapatıyorum ve hepinizin Ramazan Bayramını -inşallah, salı günü
tekrar görüşeceğiz- şimdiden tebrik ediyorum. (Alkışlar) 
Kapanma Saati : 15.40



