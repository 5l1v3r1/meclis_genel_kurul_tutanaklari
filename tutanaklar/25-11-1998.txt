


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















 DÖNEM : 20			 CİLT : 66 		 YASAMA YILI : 4


T. B. M. M.
TUTANAK DERGİSİ

24 üncü Birleşim
25 . 11 . 1998  Çarşamba



İ Ç İ N D E K İ L E R

 I. – GEÇEN TUTANAK ÖZETİ
 II. – GELEN KÂĞITLAR
III. – OYLAMASI YAPILACAK İŞLER
1. – Devlet Bakanı Güneş Taner hakkında gensorunun Genel Kurulun 23.11.1998 tarihli 22 nci Birleşiminde yapılan görüşmeleri sırasında verilen güvensizlik önergelerinin oylaması (11/19), (11/20)
2. – Başbakan A. Mesut Yılmaz hakkında gensorunun Genel Kurulun 23.11.1998 tarihli 22 nci Birleşiminde yapılan görüşmeleri sırasında verilen güvensizlik önergelerinin oylaması (11/19), (11/20), (11/21)
IV. – TEŞEKKÜRLER, TEBRİKLER, TEMENNİLER VE TAZİYETLER 
1. – KKTC Cumhurbaşkanı Rauf R. Denktaş’ın, KKTC’nin kuruluşunun onbeşinci yıldönümü münasebetiyle TBMM Başkanı Hikmet Çetin’in kutlama mesajına cevabî mesajı
V. – GENSORU, GENEL GÖRÜŞME, MECLİS SORUŞTURMASI VE MECLİS ARAŞTIRMASI
A)  GÖRÜŞMELER
1. – İstanbul Milletvekili Halit Dumankaya ve 13 arkadaşı, Zonguldak Milletvekili Necmettin Aydın ve 19 arkadaşı, Konya Milletvekili Veysel Candan ve 12 arkadaşı, Kocaeli Milletvekili Necati Çelik ve 23 arkadaşı, Kütahya Milletvekili Emin Karaa ve 22 arkadaşı, İzmir Milletvekili Işın Çelebi ve 25 arkadaşı, Zonguldak Milletvekili Tahsin Boray Baycık ve 22 arkadaşı ile Hatay Milletvekili Fuat Çay ve 25 arkadaşının, özelleştirme uygulamalarıyla ilgili usulsüzlük ve yolsuzluk iddialarını araştırarak alınması gereken tedbirleri tespit etmek amacıyla Meclis araştırması açılmasına ilişkin önergeleri ve (10/19, 29, 40, 88, 98, 127, 150, 166) esas numaralı Meclis Araştırması Komisyonu Raporu (S. Sayısı : 743)
VI. – KANUN TASARI VE TEKLİFLERİYLE KOMİSYONLARDAN GELEN DİĞER İŞLER
1. – Kütahya Milletvekili Mustafa Kalemli, Anavatan Partisi Genel Başkanı Rize Milletvekili Mesut Yılmaz, Doğru Yol Partisi Genel Başkanı İstanbul Milletvekili Tansu Çiller, Demokratik Sol Parti Genel Başkanı İstanbul Milletvekili Bülent Ecevit, Cumhuriyet Halk Partisi Genel Başkanı Antalya Milletvekili Deniz Baykal ile 292 milletvekilinin; Türkiye Cumhuriyeti Anayasasının 83 üncü Maddesinin Değiştirilmesine Dair Kanun Teklifi ve Anayasa Komisyonu Raporu (2/676)(S. Sayısı : 232)
VII. – SORULAR VE CEVAPLAR
A)  YAZILI SORULAR VE CEVAPLARI
1. – İstanbul Milletvekili Bülent Akarcalı’nın, Kanada’ya ziyarette bulunan Türk heyetinin aranmak istendiği iddialarına ilişkin sorusu ve Dışişleri Bakanı İsmail Cem’in yazılı cevabı (7/6219)
2. – Kocaeli Milletvekili Onur Kumbaracıbaşı’nın, ABD’ye ait uçak gemisi tarafından batırılan Muavenet Muhribinde ölen ve yaralananlara yapılan yardımlara ilişkin sorusu ve Dışişleri Bakanı İsmail Cem’in yazılı cevabı (7/6337)
3. – Mardin Milletvekili Hüseyin Yıldız’ın, Mardin-Kızıltepe arasındaki havaalanı inşaatına ilişkin sorusu ve Ulaştırma Bakanı Arif Ahmet Denizolgun’un yazılı cevabı (7/6345)
4. – Adana Milletvekili M. Halit Dağlı’nın;
- Mısır ithalâtına,
Konya Milletvekili Lütfi Yalman’ın;
- Personel atamalarına,
İlişkin soruları ve Devlet Bakanı Işın Çelebi’nin yazılı cevabı (7/6347,6370)
5. – Konya Milletvekili Lütfi Yalman’ın, personel atamalarına ilişkin sorusu ve Orman Bakanı Ersin Taranoğlu’nun yazılı cevabı (7/6359)
6. – Erzincan Milletvekili Mustafa Kul’un, sit alanı olan Fırtına Vadisinde inşa edilecek santralin alana vereceği zarara ilişkin sorusu ve Kültür Bakanı Mustafa İstemihan Talay’ın yazılı cevabı (7/6470)
7. – Erzincan Milletvekili Naci Terzi’nin, bazı kadrolara yapıldığı iddia edilen atamalara ilişkin sorusu ve Türkiye Büyük Millet Meclisi Başkanı Hikmet Çetin’in yazılı cevabı (7/6480)


I. – GEÇEN TUTANAK ÖZETİ
TBMM Genel Kurulu Saat 15.00'te açıldı.
Karaman Milletvekili Fikret Ünlü, 24 Kasım Öğretmenler Gününe, 
Konya Milletvekili Veysel Candan, Türk Hava Yolları Genel Müdürlüğünün son üç yıllık faaliyet raporuna, 
İlişkin gündemdışı birer konuşma yaptılar.
Nevşehir Milletvekili A.Esat Kıratlıoğlu'nun, Nevşehir Havaalanıyla ilgili sorunlara ve alınması gerekli önlemlere ilişkin gündemdışı konuşmasına Ulaştırma Bakanı Arif Ahmet Denizolgun cevap verdi. 
Kuzey Kıbrıs Türk Cumhuriyetine gidecek olan:
Başbakan Yardımcısı ve Devlet Bakanı Bülent Ecevit'e, Devlet Bakanı Hasan Hüsamettin Özkan'ın,
Devlet Bakanı Şükrü Sina Gürel'e, Millî Eğitim Bakanı Hikmet Uluğbay'ın,
Ulaştırma Bakanı Arif Ahmet Denizolgun'a, Adalet Bakanı Hasan Denizkurdu'nun;
Malta'ya gidecek olan Devlet Bakanı Işılay Saygın'a, Devlet Bakanı Metin Gürdere'nin,
Vekâlet etmelerinin uygun görülmüş olduğuna;
Malta'ya gidecek olan Devlet Bakanı Işılay Saygın, seyahatinin ileri bir tarihe ertelenmesi sebebiyle Malta'ya gidemediğinden, Devlet Bakanlığına, Devlet Bakanı Metin Gürdere'nin,
Avusturya'ya gidecek olan Ulaştırma Bakanı Arif Ahmet Denizolgun, işlerinin yoğun olması sebebiyle Avusturya'ya gidemediğinden, Ulaştırma Bakanlığına, Adalet Bakanı Hasan Denizkurdu'nun,
Vekâlet etmelerinin uygun görülmüş olduğuna dair tezkerelerin işlemden kaldırılmasına,
İlişkin Cumhurbaşkanlığı tezkereleri ile
(9/28) esas numaralı Meclis Soruşturması Komisyonu Geçici Başkanlığının, Komisyonun başkan, başkanvekili, sözcü ve kâtip üye seçimini yaptığına ilişkin tezkeresi,
Genel Kurulun bilgisine sunuldu.
Sinop Milletvekili Metin Bostancıoğlu ve 29 arkadaşının, İş Bankası tarafından bir işadamına ait firmalara usulsüz kredi verildiği iddialarının araştırılarak sorumlularının saptanması amacıyla bir Meclis araştırması (10/302),
Erzincan Milletvekili Tevhit Karakaya ve 19 arkadaşının, yerel basının sorunları konusunda bir genel görüşme (8/29),
Açılmasına ilişkin önergeleri okundu; önergelerin gündemdeki yerlerini alacağı ve öngörüşmelerinin, sırasında yapılacağı açıklandı.
Kayseri Milletvekili Nurettin Kaldırımcı'nın, Plan ve Bütçe, 
Şanlıurfa Milletvekili Eyyüp Cenap Gülpınar'ın, Türkiye Büyük Millet Meclisi Hesaplarını İnceleme,
Aydın Milletvekili Fatih Atay'ın, İnsan Haklarını İnceleme,
Komisyonları üyeliklerinden çekildiklerine ilişkin önergeleri Genel Kurulun bilgisine sunuldu.
Denizli Milletvekili Ramazan Yenidede (3/1616) (S.Sayısı: 771),
Gaziantep Milletvekili Mustafa Rüştü Taşar (3/1644) (S.Sayısı: 769),
Afyon Milletvekili Kubilay Uygun (3/1643) (S.Sayısı: 770),
İzmir Milletvekili Ali Rıza Bodur (3/1612) (S.Sayısı: 772),
Haklarındaki kovuşturmanın milletvekilliği sıfatlarının sona ermesine kadar ertelenmesine ilişkin Anayasa ve Adalet Komisyonları Üyelerinden Kurulu Karma Komisyon raporları okundu; on gün içerisinde itiraz edilmediği takdirde raporların kesinleşeceği açıklandı.
1999 Malî Yılı Bütçe Kanunu Tasarıları ile 1997 Malî Yılı Kesinhesap Kanunu Tasarılarının, Türkiye Büyük Millet Meclisi gündeminin "Özel Gündemde Yer Alacak İşler" kısmında yer almasına; bütçe görüşmelerine 8.12.1998 Salı günü saat 10.00'da başlanmasına ve bitimine kadar, resmî tatil günleri dahil, her gün saat 10.00'dan 13.00'e ve 14.00'ten günlük programın tamamlanmasına kadar devam olunmasına; başlangıçta bütçenin tümü üzerinde gruplar ve Hükümet adına yapılacak konuşmaların (Hükümetin sunuş konuşması hariç) 1'er saat (bu süre 2 konuşmacı tarafından kullanılabilir), kişisel konuşmaların 15'er dakikayla sınırlandırılmasına; bakanlık ve daire bütçeleri üzerindeki görüşmelerin 16 turda ve 11 günde tamamlanmasına; 16 ncı turun bitiminden sonra bütçe kanunu tasarılarının maddelerinin oylanmasına; İçtüzüğün 72 nci maddesi gereğince yapılacak görüşmelerde her turda gruplar ve Hükümet adına yapılacak konuşmaların 30'ar dakika (bu süre birden fazla konuşmacı tarafından kullanılabilir), kişisel konuşmaların 10'ar dakika olmasına; kişisel konuşmalarda, her turda, İçtüzüğün 61 inci maddesine göre biri lehte, biri aleyhte olmak üzere iki üyeye söz verilmesine ve bir üyenin birden fazla turda söz kaydı yaptıramamasına; bütçe görüşmelerinde soruların gerekçesiz ve yazılı olarak Başkanlığa verilmesine ve soru-cevap işleminin 20 dakikayla sınırlandırılmasına; bütçe görüşmelerinin sonunda gruplara ve Hükümete 45'er dakika süreyle söz verilmesine (bu süre iki konuşmacı tarafından kullanılabilir); İçtüzüğün 86 ncı maddesine göre yapılacak kişisel konuşmaların 10'ar dakika olmasına;
10.11.1998 tarihinde Türkiye Büyük Millet Meclisi Başkanlığına sunulan ve 17.11.1998 tarihli 19 uncu Birleşimde okunmuş bulunan;
Enerji ve Tabiî Kaynaklar Bakanı Mustafa Cumhur Ersümer hakkındaki (9/44),
Başbakan A. Mesut Yılmaz hakkındaki (9/45),
13.11.1998 tarihinde Türkiye Büyük Millet Meclisi Başkanlığına sunulan ve 17.11.1998 tarihli 19 uncu Birleşimde okunmuş bulunan Devlet Eski Bakanı H. Ufuk Söylemez hakkındaki (9/46),
Esas numaralı Meclis soruşturması önergelerinin, gündemin "Özel Gündemde Yer Alacak İşler" kısmının 6, 7 ve 8 inci sıralarında yer almasına ve Anayasanın 100 üncü maddesi gereğince soruşturma açılıp açılmaması hususundaki görüşmelerinin, Genel Kurulun 1.12.1998 Salı günkü birleşiminde yapılmasına ve görüşmelerinin tamamlanmasına kadar çalışma süresinin uzatılmasına; Genel Kurulun 20.10.1998 tarihli 9 uncu Birleşiminde kabul edilen çarşamba ve perşembe günleri 20.00 - 24.00 saatleri arasındaki çalışmaların 25.11.1998 Çarşamba gününden itibaren yapılmamasına;
İlişkin Danışma Kurulu önerileri ile 
Türkiye Büyük Millet Meclisinin 23.7.1998 tarihli ve 586 sayılı kararı uyarınca Diyarbakır, Hakkâri, Siirt, Şırnak, Tunceli ve Van İllerinde devam etmekte olan olağanüstü halin 30.11.1998 günü saat 17.00'den geçerli olmak üzere 4 ay süreyle uzatılmasına ilişkin Başbakanlık tezkeresi, yapılan görüşmelerden sonra, 
Kabul edildi. 
(9/44), (9/45), (9/46) esas numaralı Meclis soruşturması önergeleriyle ilgili söz alma konusunda yapılan kura çekimi sonuçları açıklandı.
(10/19, 29, 40, 88, 98, 127, 150, 166) esas numaralı Meclis Araştırması Komisyonu raporunun (S.Sayısı: 743) görüşmeleri, Komisyon yetkilileri Genel Kurulda hazır bulunmadıklarından ertelendi.
Millî Eğitim, Kültür, Gençlik ve Spor Komisyonunda açık bulunan bir üyeliğe, FP Grubunca aday gösterilen Kayseri Milletvekili Nurettin Kaldırımcı seçildi.
Gündemin "Sözlü Sorular" kısmına geçildiğinde, sorulara cevap verecek ilgili bakanlar Genel Kurulda hazır bulunmadıklarından, grupların da mutabakatıyla, Devlet Bakanı Güneş Taner ve Başbakan A. Mesut Yılmaz haklarındaki güvensizlik önergelerinin oylamasını yapmak; özelleştirme uygulamalarıyla ilgili usulsüzlük ve yolsuzluk iddialarını araştırarak alınması gereken tedbirleri tespit etmek amacıyla kurulan Meclis Araştırması Komisyonunun raporu üzerindeki görüşmeyi yapmak ve alınan karar gereğince, kanun tasarı ve tekliflerini sırasıyla görüşmek için, 25 Kasım 1998 Çarşamba günü saat 15.00'te toplanmak üzere, birleşime 18.28'de son verildi.

Uluç GÜRKAN
Başkanvekili
 Ahmet DERİN	Levent Mıstıkoğlu
	Kütahya	Hatay
	Kâtip Üye	Kâtip Üye





 No : 30
II. –  GELEN KÂĞITLAR
25 .11 .1998 ÇARŞAMBA

Teklifler
	1.- Balıkesir Milletvekili İsmail Özgün’ün; Gelir Vergisi Kanununda Değişiklik Yapılması Hakkında Kanun Teklifi (2/1333) (Plan ve Bütçe Komisyonuna) (Başkanlığa geliş tarihi : 19.11.1998) 
	2.- Tokat Milletvekili Ahmet Feyzi İnceöz’ün; Türk Ceza Kanununda Değişiklik Yapılması Hakkında Kanun Teklifi  (2/1334) (Adalet  Komisyonuna) (Başkanlığa geliş tarihi : 20.11.1998) 
	3.- Gaziantep Milletvekili Hikmet Çetin ve Siyasî Parti Gruplarını Temsilen  12 Milletvekilinin; Seçimlerin Temel Hükümleri ve Seçmen Kütükleri Hakkında Kanunda Değişiklik Yapılmasına Dair Kanun Teklifi (2/1335) (Plan ve Bütçe ve Dışişleri ve Anayasa  Komisyonlarına) (Başkanlığa geliş tarihi : 23.11.1998) 
Rapor
	1- Elazığ Milletvekili Mehmet Ağar’ın Yasama Dokunulmazlığının Kaldırılması Hakkında Başbakanlık Tezkeresi ve Anayasa ve Adalet Komisyonları Üyelerinden Kurulu Karma Komisyon  Raporu (3/1211) (S.Sayısı: 774) (Dağıtma tarihi : 25.11.1998) (GÜNDEME)
Sözlü Soru Önergeleri
	1.- Kilis Milletvekili Mustafa Kemal Ateş’in, terör örgütü elebaşısı hakkında Suriye’ye verilen ültimatoma ilişkin Başbakandan sözlü soru önergesi (6/1239) (Başkanlığa geliş tarihi: 20.11.1998)
2.- Şanlıurfa Milletvekili Abdülkadir Öncel’in, Şanlıurfa İlindeki S.S.K. kavşağında üst geçit yapılıp yapılmayacağına ilişkin Bayındırlık ve İskân Bakanından sözlü soru önergesi (6/1240) (Başkanlığa geliş tarihi: 23.11.1998)
Yazılı Soru Önergeleri
1.- Aksaray Milletvekili Sadi Somuncuoğlu’nun, bazı kuruluşlar tarafından düzenlenen “Demokratik Eğitim Kurultayı”nda  yapılan konuşmaları içeren kitabın incelenip incelenmediğine  ilişkin Millî Eğitim Bakanından yazılı soru önergesi (7/6561) (Başkanlığa geliş tarihi : 20.11.1998)
2.-Mardin Milletvekili Hüseyin Yıldız’ın, öğrenci taşıma servislerine ödenecek paralara ilişkin Millî Eğitim Bakanından yazılı soru önergesi (7/6562) (Başkanlığa geliş tarihi : 20.11.1998)
3.- Ordu Milletvekili Mustafa Hasan Öz’ün, yerel yönetimlere, Hazine tertibinden mali destek verilip verilmeyeceğine ilişkin Maliye Bakanından yazılı soru önergesi (7/6563) (Başkanlığa geliş tarihi : 23.11.1998)
4.- Konya Milletvekili Veysel Candan’ın, THY’nın ortak olduğu firmalara ilişkin Başbakandan yazılı soru önergesi (7/6564) (Başkanlığa geliş tarihi : 23.11.1998)



BİRİNCİ OTURUM
Açılma Saati : 15.00
25 Kasım 1998 Çarşamba
BAŞKAN : Hikmet ÇETİN 
KÂTİP ÜYELER : Ünal YAŞAR (Gaziantep), Abdulhaluk MUTLU (Bitlis)
 
BAŞKAN – Türkiye Büyük Millet Meclisinin 24 üncü Birleşimini açıyorum. 
Toplantı yetersayımız vardır; görüşmelere başlıyoruz. 
Gündemin "Özel Gündemde Yer Alacak İşler" kısmına geçiyoruz. 
III. – OYLAMASI YAPILACAK İŞLER
1. – Devlet Bakanı Güneş Taner hakkında gensorunun Genel Kurulun 23.11.1998 tarihli 22 nci Birleşiminde yapılan görüşmeleri sırasında verilen güvensizlik önergelerinin oylaması (11/19), (11/20)
2. – Başbakan A. Mesut Yılmaz hakkında gensorunun Genel Kurulun 23.11.1998 tarihli 22 nci Birleşiminde yapılan görüşmeleri sırasında verilen güvensizlik önergelerinin oylaması (11/19), (11/20), (11/21)
BAŞKAN – Bu kısmın birinci sırasında yer alan, Devlet Bakanı Güneş Taner ve Başbakan A. Mesut Yılmaz haklarındaki (11/19, 11/20, 11/21) esas numaralı gensoruların Genel Kurulun 23.11.1998 tarihli 22 nci Birleşiminde yapılan görüşmeleri sırasında verilen güvensizlik önergelerinin oylamalarını yapacağız. 
Sayın milletvekilleri, güvensizlik önergelerinin bir tanesi, Cumhuriyet Halk Partisinin önergesi yalnızca Başbakan A. Mesut Yılmaz hakkında; ancak, Fazilet Partisi ile Doğru Yol Partisi Gruplarının güvensizlik önergeleri Başbakan A. Mesut Yılmaz ile Devlet Bakanı Güneş Taner haklarındadır. Başbakan A. Mesut Yılmaz hakkındaki güvensizlik önergesinin oylaması sonucunda, güvensizlik oyları üye tamsayısının salt çoğunluğunu; yani, 276'yı bulduğu takdirde, Bakanlar Kurulu düşürülmüş olacaktır; ancak, bilindiği gibi, böyle durumda, yeni Bakanlar Kurulunun oluşumuna kadar bu Bakanlar Kurulu görevine devam edecektir. Devlet Bakanı Güneş Taner hakkındaki güvensizlik önergesi kabul edildiği takdirde ise, Bakanlıktan düşürülmüş olacak ve göreve devam edemeyecektir. Bu nedenlerle, herhangi bir karışıklığa meydan vermemek için, güvensizlik önergelerindeki istemler de dikkate alınarak, Devlet Bakanı Güneş Taner ile Başbakan A. Mesut Yılmaz haklarındaki güvensizlik önergelerinin oylamaları ayrı ayrı yapılacaktır. Bu nedenlerle, önce, Devlet Bakanı Güneş Taner hakkındaki güvensizlik önergesinin oylamasını yapacağız. 
TURHAN GÜVEN (İçel) – Sayın Başkan, müsaade eder misiniz efendim.
BAŞKAN – Buyurun Sayın Güven.
TURHAN GÜVEN (İçel) – Bu konuda bir usul tartışması açılmasının fevkalade yararlı olacağını düşünüyorum. Sayın Başbakan hakkındaki gensoru oylandığı takdirde -ki, zaten, Cumhuriyet Halk Partisinin gensorusu tek isme matuftur- o zaman, Hükümet, elbette, daha sonra göreve devam eder; ama, Hükümet düştüğü için, Sayın Taner de birlikte düşmüş olur. Bu bakımdan, evvela Sayın Başbakan hakkındaki oylamayı yaparsanız, daha uygun olur. 
BAŞKAN – O zaman; yani, Sayın Başbakan hakkındaki güvensizlik oylamasını önce yaptığımız zaman, ikinci hakkındaki istemin anlamı kalmıyor. O bakımdan, eğer, gerekçeli güvensizlik önergeleri yalnız Başbakan için verilmiş olsaydı, dediğiniz doğrudur; ama, eğer, ilk olarak Başbakan hakkındaki güvensizlik önergesini oylarsak ve o kabul edilirse, o zaman, zaten, ikincinin oylamasına gerek kalmayacak; ama, kişi olarak Devlet Bakanı Güneş Taner için de istenmiştir. Onun için, bizim yaptığımız değerlendirmeye göre -iki gündür bu konu üzerinde çalışılıyor- ve verilen biçimiyle, ikisinin ayrı ayrı oylanmasının gerekli olduğu sonucuna vardık. Bu konuda ısrar edilirse, usul tartışması olur. 
TURHAN GÜVEN (İçel) – Ayrı ayrı Sayın Başkan, ayrı ayrı...
BAŞKAN – Ama, bu duruma göre, önce, Devlet Bakanı Güneş Taner hakkındakinin oylanması lazım.
SAFFET ARIKAN BEDÜK (Ankara) – Doğru.
BAŞKAN – Teşekkür ediyorum. 
Sayın milletvekilleri, sayın üyelerin kullanacakları oyların anlamını bir kere daha açıklıyorum: Kabul oyu, önergenin kabulü; yani, güvensizlik anlamını, ret oyu ise, güven anlamını taşıyacaktır. 
Sayın milletvekilleri, Anayasanın 99 uncu maddesinin beşinci fıkrasına göre, bakanın düşürülebilmesi için, üye tamsayısının salt çoğunluğunun -yani, 276 kabul oyu- kabul oyu gerekecektir. 
Anayasada öngörülen bu nitelikli çoğunluğun tespiti için güvensizlik önergeleri açık oya sunulacaktır. 
Bu konuda, Sayın Gözlükaya, Sayın Saffet Arıkan Bedük ve arkadaşlarının, açık oylama yapılsın diye verilmiş bir önergeleri var. Zaten, 99 uncu maddeye göre, açık oylama yapılması gereklidir, açık oylama yapılacaktır. 
Açık oylamanın şekli hakkında Genel Kurulun kararının alınması gerekmektedir. Evvela, bir yanlışlık olmaması için, açık oylama şekillerini şu sıraya göre oylayacağım; önce, onları söyleyeyim:
1- Elektronik oylama cihazıyla,
2- Oy kupalarının sıralar arasında dolaştırılması suretiyle,
3- Adı okunan milletvekilinin kabul, ret veya çekimser şeklinde oyunu belirtmesi suretiyle,
4- Adı okunan milletvekilinin kürsü önüne konulacak kutuya oyunu atması suretiyle.
Hangisinin uygun olacağını oylarınızla belirleyeceksiniz.
Şimdi, bu sıraya göre, önce birinci şekli; yani, açık oylamanın elektronik cihazla yapılmasını oylarınıza sunacağım.
ÖNDER SAV (Ankara) – Güneş Taner hakkında mı?..
BAŞKAN – Sayın Güneş Taner hakkındaki güvensizlik önergesi oylamasının elektronik cihazla yapılmasını oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri, daha önce bu tip oylamalar için genellikle 5 dakika süre verilmişti; ama, konunun önemini dikkate alarak, bu oylama için 10 dakikalık süre vereceğim.
Sayın milletvekilleri, 10 dakikalık oy kullanma süresini başlatıyorum.
(Elektronik cihazla oylamaya başlandı)
BAŞKAN – Sayın milletvekilleri, oy kullanma süresi bitmiştir. 
Ancak, cihaza giremeyen arkadaşlarımızın, teknisyenlerin vereceği notla, adlarını ve  oylarını okuyacağım; sonradan gelenlerin oylarını geçerli saymayacağım...
ABBAS İNCEAYAN (Bolu) – Sayın Başkan, oyumu kullanamadım.
BAŞKAN – Cihazdan dolayı mı kullanamadınız?
ABBAS İNCEAYAN (Bolu) – Evet. 
BAŞKAN–Yalnız, ben, oyunu kullanamayanlar, teknisyen arkadaşları çağırsınlar diye uyardım; o  sürede çağırmayanların oylarını, bundan sonra kabul edemem. 
Bakanlar Kurulundan, vekâletle oy kullanacak arkadaşımız var mı?.. Yok.
SALİH SÜMER (Diyarbakır) –Hepsi burada Sayın Başkan; son saatlerini yaşıyorlar!..
BAŞKAN –Sayın milletvekilleri, cihazdan dolayı oylarını kullanamayıp, pusula gönderen arkadaşlarımın adlarını ve kullandıkları oyların rengini arz ediyorum: 
Sayın Aydın Menderes	:	Kabul
Sayın Kâmran İnan	:	Ret
Sayın Yıldırım Aktuna	:	Ret
Sayın Yusuf Bacanlı	:	Kabul
Sayın Sebgetullah Seydaoğlu	: 	Ret
Sayın Abbas İnceayan  	:	Ret
Sayın Korkut Özal	:	Kabul
Sayın Ferit Bora	:	Ret
Sayın milletvekilleri, açık oylama sonucunu bildiriyorum: 
Oylamaya 530 sayın üye katılmış, 312 sayın üye, önergeye kabul oyu vermiştir.
Bu sonuca göre, Anayasamızın 99 uncu maddesinin beşinci fıkrasında öngörülen salt çoğunluk sağlanarak, güvensizlik istemi kabul edilmiş ve Devlet Bakanı Güneş Taner, Türkiye Büyük Millet Meclisince düşürülmüştür. (Gürültüler)
Kullandığım "düşürülmüştür" ifadesi Anayasanın ifadesidir; benim kendi ifadem değildir.
Sayın milletvekilleri, şimdi de, Başbakan Sayın A. Mesut Yılmaz hakkındaki güvensizlik önergesinin oylamasına geçiyoruz. 
Sayın üyelerin kullanacakları oyların anlamını yeniden açıklıyorum: Kabul oyu, güvensizlik önergelerinin kabulü anlamında; yani, güvensizlik anlamını; ret oyu ise güven anlamını taşıyacaktır. 
Anayasanın 99 uncu maddesinin beşinci fıkrasına göre, Başbakanın; yani, Bakanlar Kurulunun düşürülebilmesi için, üye tamsayısının salt çoğunluğu; yani, 276 veya daha fazla kabul oyu gerekli olacaktır.
Sayın milletvekilleri, yine, Anayasada öngörülen bu nitelikli çoğunluğun tespiti için güvensizlik önergeleri açık oya sunulacaktır. 
Sayın Sav ve arkadaşlarının bu konuda bir açık oy istekleri var; Anayasanın 99 uncu maddesine göre zaten açık oylama olacağı için, bu önergeyi işleme koymuyorum.
Açık oylamanın şekli hakkında Genel Kurulun kararını alacağım; yine, dört seçeneği tek tek sırasıyla oylayacağım.
Birinci seçenek: Açık oylamanın elektronik oylama cihazıyla yapılmasını oylarınıza sunuyorum: Kabul edenler... Kabul etmeyenler... Kabul edilmemiştir.
Açık oylamanın, oy kutusunun sıralar arasında dolaştırılması suretiyle yapılmasını oylarınıza sunuyorum: Kabul edenler... Kabul etmeyenler... Kabul edilmemiştir.
Üçüncü seçeneğe geçiyorum: Açık oylamanın, adı okunan sayın milletvekilinin ayağa kalkarak, kabul, ret ya da çekimser şeklinde oyunu belirtmesi suretiyle yapılmasını oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri, zaman alacağı için, kâtip üyenin isimleri oturarak okumasını oylarınıza sunuyorum: Kabul edenler.. Etmeyenler... Kabul edilmiştir. 
Değerli arkadaşlarım, şimdi, Adana İlinden, oylamaya başlıyoruz.
(Oylar toplandı)
BAŞKAN – Sayın milletvekilleri, oy verme işlemi bitmiştir.
(Oyların ayırımı yapıldı)
BAŞKAN – Sayın milletvekilleri, açık oylamanın sonucunu bilgilerinize sunuyorum: Oylamaya 528 sayın üye katılmış, 314 sayın üye, önergeye kabul, yani güvensizlik oyu vermiştir. 
Bu sonuca göre, Anayasamızın 99 uncu maddesinin beşinci fıkrasında öngörülen salt çoğunluk sağlanarak güvensizlik istemi kabul edilmiş, Başbakan Sayın A. Mesut Yılmaz, yani Bakanlar Kurulu, Meclisimizce düşürülmüştür; hayırlı olsun.
Sayın Başbakan söz istemişlerdir.
Buyurun Sayın Başbakan.
BAŞBAKAN A. MESUT YILMAZ (Rize) – Sayın Başkan, değerli milletvekilleri; biraz önce yapılan oylamayla, cumhuriyet tarihimizin en uzun süreli azınlık hükümetinin görevi sona ermiştir. Ben inanıyorum ki, 55 inci Hükümetin 17 aylık icraatıyla ilgili asıl kararı, yakında, milletimiz kendisi verecektir. (ANAP, DSP ve DTP sıralarından alkışlar) 
Hükümetimizin göreve gelmesinde güvenoyu veren, getirdiğimiz bütçeye güvenoyu veren, getirdiğimiz yasa tasarılarını destekleyen veya kabul oyu vermeyerek denetim görevini yerine getiren Yüce Meclisin bütün değerli üyelerine, Hükümetim adına şükranlarımı sunuyorum. (ANAP, DSP, DTP ve FP sıralarından alkışlar) 
V. – GENSORU, GENEL GÖRÜŞME, MECLİS SORUŞTURMASI VE
MECLİS ARAŞTIRMASI
A)  GÖRÜŞMELER
1. – İstanbul Milletvekili Halit Dumankaya ve 13 arkadaşı, Zonguldak Milletvekili Necmettin Aydın ve 19 arkadaşı, Konya Milletvekili Veysel Candan ve 12 arkadaşı, Kocaeli Milletvekili Necati Çelik ve 23 arkadaşı, Kütahya Milletvekili Emin Karaa ve 22 arkadaşı, İzmir Milletvekili Işın Çelebi ve 25 arkadaşı, Zonguldak Milletvekili Tahsin Boray Baycık ve 22 arkadaşı ile Hatay Milletvekili Fuat Çay ve 25 arkadaşının, özelleştirme uygulamalarıyla ilgili usulsüzlük ve yolsuzluk iddialarını araştırarak alınması gereken tedbirleri tespit etmek amacıyla Meclis araştırması açılmasına ilişkin önergeleri ve (10/19, 29, 40, 88, 98, 127, 150, 166) esas numaralı Meclis Araştırması Komisyonu Raporu (S. Sayısı : 743)
BAŞKAN – Teşekkür ediyorum Sayın Başbakan. 
BAŞKAN – Sayın milletvekilleri, Genel Kurulun 10.11.1998 tarihli 16 ncı Birleşiminde alınan karar gereğince, bu kısmın 2 nci sırasında yer alan, özelleştirme uygulamalarıyla ilgili usulsüzlük ve yolsuzluk iddialarını araştırarak alınması gereken tedbirleri tespit etmek amacıyla Anayasanın 98 inci, İçtüzüğün 104 ve 105 inci maddeleri uyarınca kurulmuş bulunan (10/19, 29, 40, 88, 98, 127, 150, 166) esas numaralı Meclis Araştırması Komisyonunun 743 sıra sayılı raporu üzerindeki genel görüşmeye başlayacağız. 
Komisyon?.. Yok. 
Ertelenmiştir. 
Sayın milletvekilleri, gündemin "Kanun Tasarı ve Teklifleriyle Komisyonlardan Gelen Diğer İşler" kısmına geçiyoruz.
İçtüzüğün 78 inci maddesi "Bakanlar Kurulunun herhangi bir sebeple çekilmesi halinde yeni Bakanlar Kurulu güvenoyu alıncaya kadar, Anayasa ve İçtüzük değişiklikleri hariç, kanun tasarı ve tekliflerinin komisyonlarda ve Genel Kurulda görüşülmesi ertelenir. Ancak, Bakanlar Kurulunun öncelikli olduğunu bir yazı ile Başkanlığa bildirdiği kanun tasarı ve tekliflerinin görüşülmesine devam olunur" hükmünü içermektedir.
Biraz önce yapılan oylama sonucunda, Bakanlar Kurulu, Meclisimizce düşürülmüş bulunduğundan, bu kısmın 2 nci sırasında yer alan kanun teklifi dışında, diğer kanun tasarı ve tekliflerini görüşme olanağımız bu aşamada bulunmamaktadır. 
VI. – KANUN TASARI VE TEKLİFLERİYLE KOMİSYONLARDAN
GELEN DİĞER İŞLER
1. – Kütahya Milletvekili Mustafa Kalemli, Anavatan Partisi Genel Başkanı Rize Milletvekili Mesut Yılmaz, Doğru Yol Partisi Genel Başkanı İstanbul Milletvekili Tansu Çiller, Demokratik Sol Parti Genel Başkanı İstanbul Milletvekili Bülent Ecevit, Cumhuriyet Halk Partisi Genel Başkanı Antalya Milletvekili Deniz Baykal ile 292 milletvekilinin; Türkiye Cumhuriyeti Anayasasının 83 üncü Maddesinin Değiştirilmesine Dair Kanun Teklifi ve Anayasa Komisyonu Raporu (2/676)(S. Sayısı : 232)
BAŞKAN – Türkiye Cumhuriyeti Anayasasının 83 üncü maddesinin Değiştirilmesine Dair Kanun Teklifinin ikinci müzakerelerine başlayacağız.
Komisyon?.. Yok.
Müzakere ertelenmiştir.
Sayın milletvekilleri, özelleştirme uygulamalarıyla ilgili usulsüzlük ve yolsuzluk iddialarını araştırarak, alınması gereken tedbirleri tespit etmek amacıyla kurulan Meclis araştırması komisyonu raporunu; Başbakan Mesut Yılmaz, Devlet eski Bakanı Eyüp Aşık, Bayındırlık ve İskân Bakanı Yaşar Topçu, Ulaştırma eski Bakanı Necdet Menzir ve Devlet Bakanı Güneş Taner haklarındaki Meclis soruşturması önergelerini ve Hükümetin istemi halinde, kanun tasarı ve tekliflerini sırasıyla görüşmek için, 26.11.1998 Perşembe günü saat 15.00'te toplanmak üzere, birleşimi kapatıyorum.

Kapanma Saati : 16.33




IV. – TEŞEKKÜRLER, TEBRİKLER, TEMENNİLER VE TAZİYELER
1. – KKTC Cumhurbaşkanı Rauf R. Denktaş’ın, KKTC’nin kuruluşunun onbeşinci yıldönümü münasebetiyle TBMM Başkanı Hikmet Çetin’in kutlama mesajına cevabî mesajı
Sayın Hikmet Çetin
Türkiye Büyük Millet Meclisi Başkanı,
	Ankara, TÜRKİYE
Kuzey Kıbrıs Türk Cumhuriyetinin kuruluşunun onbeşinci yıldönümü münasebetiyle göndermiş olduğunuz nazik kutlama mesajınız için şahsım ve Kıbrıs Türk halkı adına gönülden teşekkür ederim.
Halkımız coşku içinde kutladığı bu tarihî yıldönümünde, bize bu günleri armağan eden aziz şehitlerimizi tazimle, kahraman gazilerimizi şükran ve minnetle anmaktadır.
Genç Cumhuriyetimizin onbeşinci kuruluş yıldönümünü kutlamakta olduğumuz bu mutlu günde, zât-ı alinize ve değerli şahsınızda yüce ulusumuzun temsilcileri, Büyük Millet Meclisinin tüm mensuplarına ulusal Kıbrıs davamıza olan yakın ve titiz ilgileri ile değerli katkıları için en içten teşekkürlerimizi ve derin saygılarımızı sunarım.
		Rauf R. Denktaş
		KKTC Cumhurbaşkanı

VII. – SORULAR VE CEVAPLAR
A)  YAZILI SORULAR VE CEVAPLARI
1. – İstanbul Milletvekili Bülent Akarcalı’nın, Kanada’ya ziyarette bulunan Türk heyetinin aranmak istendiği iddialarına ilişkin sorusu ve Dışişleri Bakanı İsmail Cem’in yazılı cevabı (7/6219)
Türkiye Büyük Millet Meclisi Başkanlığına
Aşağıdaki sorularımın Dışişleri Bakanı Sayın İsmail Cem tarafından yazılı olarak cevaplandırılmasını arz ederim.
		Bülent Akarcalı				İstanbul
27 Eylül’de Kanada’ya gerçekleştirilen resmî ziyaret hakkında;
1. Bu ziyaret sırasında T.C. Dışişleri Bakanı olarak sizin ve beraberinizdeki heyetin, Kanada’nın Montreal kenti havaalanındaki gümrük polisi tarafından zorla arandığı ya da aranmak istendiği doğru mudur?
2.  Bu tutum karşısında VIP salonundan geçişleri mütekabiliyet esasına bağlamayı düşünür müsünüz?
	T.C.					Dışişleri Bakanlığı	23.11.1998			Amerika Genel Müdür Yardımcılığı					Sayı : ALGY-I/98-1923-17834					Konu : Soru önergesi
Türkiye Büyük Millet Meclisi Başkanlığı
Genel Sekreterliğine
İlgi : 14.10.1998 tarih ve A.01.0.GNS.0.10.00.02-7/6219-15339/35798 sayılı yazıları
İlgi yazıları ekindeki yazılı soru önergesinde yanıtlanması istenilen soruların cevapları ilişikte sunulmuştur.
Saygılarımla arz ederim.
		İsmail Cem				Dışişleri Bakanı
27 Eylül’de Kanada’ya gerçekleştirilen resmî ziyaret hakkında;
Soru 1.  Bu ziyaret sırasında T.C. Dışişleri Bakanı olarak sizin ve beraberinizdeki heyetin, Kanada’nın Montreal kenti havaalanındaki gümrük polisi tarafından zorla arandığı ya da aranmak istendiği doğru mudur?
Yanıt 1.  27-28 Eylül 1998 tarihlerinde Kanada’yı resmî ziyaret münasebetiyle 27 Eylül Pazar günü Montreal Dorval havaalanında ülkeye giriş sırasında, gümrük kontrol yetkilileri tarafından heyetimizin diğer üyeleriyle birlikte Sayın Bakanımızın da üstü aranmıştır.
Heyetimizin, aynı havaalanı sınır kapısından 28 Eylül günü çıkışı sırasında Sayın Bakanımız ve eşi normal yolcuların yanından alınarak, ayrı bir çıkıştan engelsiz şekilde geçmişlerdir. Ancak bu kez heyetimizin diplomatik pasaport hamili diğer yedi üyesi elektronik bagaj kontrolüne tabi tutulmuşlardır.
Soru 2.  Bu tutum karşısında VIP salonundan geçişleri mütekabiliyet esasına bağlamayı düşünür müsünüz?
Yanıt 2.  Sayın Bakanımız ve heyetimiz üyelerinin üstlerinin aranması bakımından gereksiz ölçüde işgüzâr davrandıkları söylenebilecek bu gümrük memurlarının hatalı oldukları açıktır. Nitekim, bizzat Kanada Dışişleri Bakanı Sayın Bakanımızdan, Kanada Dışişleri yetkilileri heyetimiz üyelerinden ve Ankara’daki Kanada Büyükelçisi ise, Bakanlığımızdan özür dilemişlerdir.
VIP salonlarının kullanımı her ülkenin kendi konukseverlik anlayışını yansıtır. Gereken hallerde kuşkusuz mütekabiliyet esası da aranabilir.
2. – Kocaeli Milletvekili Onur Kumbaracıbaşı’nın, ABD’ye ait uçak gemisi tarafından batırılan Muavenet Muhribinde ölen ve yaralananlara yapılan yardımlara ilişkin sorusu ve Dışişleri Bakanı İsmail Cem’in yazılı cevabı (7/6337)
Türkiye Büyük Millet Meclisi Başkanlığına
Aşağıdaki sorularımın Dışişleri Bakanı Sayın İsmail Cem tarafından yazılı olarak cevaplandırılmasını arz ederim.
Saygılarımla.
		Onur Kumbaracıbaşı				Kocaeli
Bilindiği üzere TCG Muavenet Muhribimiz 1.10.1992 tarihinde ABD’ye ait uçak gemisi USS Saratoga tarafından vurulmuştu.
Yetkililerce “kaza” olarak açıklanmış olan bu olayda, gemi komutanı da dahil olmak üzere 5 gemi personeli yaşamını kaybetmiş, 26’sı da yaralanmıştı.
Bir NATO görevi sırasında meydana gelen olaydan sonra, içinde Türk yetkililerin de bulunduğu bir soruşturma heyeti kurulmuş ve olayın, “ihmalden kaynaklanan bir kaza olduğu” sonucuna varılmıştı.
Basınımızda da ağırlıklı olarak yer alan bu olaydan sonra, yaşamını kaybeden ve sakat kalanlara ABD tarafından bir yardım yapılmadığı gibi, Türk makamlarınca da yeterli destek olunmadığı ifade edilmektedir.
Bu itibarla; 
1.  O tarihte hükümetin başlattığı girişimlerden bugüne kadar bir sonuç alınmış mıdır?
2.  Yaşamını kaybeden ve sakat kalanlara ABD makamlarınca herhangi bir yardım veya tazminat niteliğinde bir ödeme yapılması sağlanabilmiş midir?
3. Yaşamını kaybedenlere ve sakat kalanlara Hükümetimizce (veya herhangi bir resmî kuruluş tarafından) maddî yardım yapılmış mıdır?
4. Yaşamını yitirmiş olanlara “şehitlik” sakat kalanlara “gazilik” unvanları verilmiş midir?
5. Şehit ve gazi ailelerinin kendi girişimleri ile başlattıkları dava 12.1.1998’de davalıların aleyhine sonuçlanmıştır. Ailelere dava süreci ile ilgili olarak bir destekleme sözkonusu olmuş mudur? Böyle bir yardım yeni bir dava açılması halinde düşünülecek midir?
	T.C.					Dışişleri Bakanlığı	24.11.1998			Amerika Genel Müdür Yardımcılığı					Sayı : ALGY-I/98-1929-5976					Konu : Soru önergesi
Türkiye Büyük Millet Meclisi
Genel Sekreterliğine
İlgi : 5.11.1998 tarih ve A.01.0.GNS.0.10.00.02-7/6337-15642/36221 sayılı yazıları
İlgi yazıları ekindeki yazılı soru önergesinde yanıtlanması istenilen soruların cevapları ilişikte sunulmuştur.
		İsmail Cem				Dışişleri Bakanı
Kocaeli Milletvekili Sayın Onur Kumbaracıbaşı tarafından verilen, ABD’ye ait uçak gemisi tarafından batırılan muavenet muhribinde ölen ve yaralananlara yapılan yardımlara ilişkin yazılı soru önergesi için hazırlanan yanıt
1 Ekim 1992 tarihinde Ege denizinin uluslararası sularında USS Saratoga (CV-40) tarafından TCG Muavenet’e atılan “Sea Sparrow” güdümlü mermilerinin isabeti sonucu meydana gelen olayda beş personelimiz şehit olmuş, 31 personel yaralanmıştır. Hadiseyi müteakip şehit olanların varisleri ile yaralanan ve gemide bulunduğu için manevî olarak zarar gördüğünü iddia eden personel tarafından ABD makamlarından tazminat talep edilmiştir.
ABD yetkilileri ile tazminat talep eden personel/ yakınları arasındaki görüşmeler hitamında; dört personel önerilen tazminatı kabul etmiştir. Müteakiben ABD mahkemeleri nezdinde dava açmayı tercih ederek avukatlık firmasına yetki veren personelden dördü daha anlaşma yaparak önerilen tazminatı almışlardır. ABD’de açılan dava 12 Ocak 1998 tarihinde sonuçlanmış ve “sorunun diplomatik kanallardan çözülmesi” kararı alınmıştır.
Konu ile ilgili olarak ABD Savunma Bakanlığı yetkilileriyle yapılan bir görüşme sırasında, muhataplarımız, ABD aleyhine açılan davanın kendileri lehine sonuçlandığını, dolayısıyla tazminat talebi için herhangi bir yasal dayanak kalmadığını ve bu durumda, davacıların iki seçenekle karşı karşıya bulunduklarını belirterek, is’afını zor olarak nitelendirdikleri bu seçenekleri, ABD Dışişleri Bakanı tarafından “yabancı ülkelerle dostane ilişkilerin muhafazası” amacıyla kullanılabilecek azamî 15 bin dolarlık ödemeden yararlanma veya kongreden sözkonusu tazminata dönük özel bir yasa çıkartılmasına çalışma şeklinde özetlemişler ve Avrupa’daki ABD Deniz Kuvvetleri Komutanı Oramiral Joseph Lopez’in Sayın Deniz Kuvvetleri Komutanımıza gönderdiği 15 Eylül 1998 tarihli mektupta bu hususların esasen vurgulanmış bulunduğunu ifade etmişlerdir.
Diğer taraftan T.C. Hükümeti olarak; Millî Savunma Bakanlığı nakdî Tazminat Komisyonu kanalıyla olayda şehit olan personelin varisleri ile sakat kalan/yaralanan personele yasal tazminatları ödenmiştir.
Bu meyanda, yaşamını yitirmiş olan beş personele “şehit”, sakat kalan dört personele “gazilik” unvanı verilerek T.C. Emekli Sandığı Genel Müdürlüğünce maaşları bağlanmıştır.
3. – Mardin Milletvekili Hüseyin Yıldız’ın, Mardin-Kızıltepe arasındaki havaalanı inşaatına ilişkin sorusu ve Ulaştırma Bakanı Arif Ahmet Denizolgun’un yazılı cevabı (7/6345)
Türkiye Büyük Millet Meclisi Başkanlığına
Aşağıdaki sorularımın Ulaştırma Bakanı Sayın Arif Ahmet Denizolgun tarafından yazılı olarak cevaplandırılmasına delalet etmenizi saygılarımla arz ederim.
		Hüseyin Yıldız				Mardin
Sorular :
1.  Mardin-Kızıltepe yolu arasında 1996 yılında inşaatına başlanılmış olan havaalanının ne kadarı tamamlanabilmiştir? Şu ana kadar yıl yıl ne kadar ödenek tahsis edildi?
2. Valilik tarafından inşaatın tamamlanabilmesi için 1 trilyon TL.’ye ihtiyaç olduğu beyan edilmiştir. Bakanlığınızın bütçesinden havaalanının tamamlanabilmesi için ne kadar ödenek ayrılmıştır? Bakanlığınızca 1 trilyonun karşılanması amacıyla bir girişimde bulunulacak mıdır?
3. Havaalanı inşaatı; Organize Sanayi Bölgesi ve Mardin Serbest Bölgesi gibi iki canlı ekonomik dinamiğe yakın olması, dolayısıyla Ortadoğu Pazarı için adeta bir dağıtım merkezi işlevi göreceği için bir an önce tamamlanması elzemdir. Ayrıca her geçen yıl maliyet fiyatlarının çok fazla arttığı malumdur. Bu nedenlerle havaalanı inşaatının bir an önce tamamlanması ve faaliyete geçmesi için bir girişiminiz olacak mıdır?
4. Şenyurt-Mardin arası demiryolu hattının ıslahı için ödenek tahsis edilmiş midir? Edilmişse miktarı ne kadardır?
5. Mardin Valiliğinin de talebi olan ve organize üretilen malların başka bölgelere nakliyatında kolaylık sağlayacak Şenyurt-Gökçe Beldesi güzergâhında Mardin Organize Sanayi Bölgesine 6,5 km.’lik demiryolu hattının döşenmesi için herhangi bir projeniz var mı? Varsa bunun için ödenek tahsis edilmiş midir? Böyle bir çalışma yoksa maliyeti az, taşımacılığa getireceği kolaylık açısından önemi büyük olan 6,5 km.’lik bu hattın döşenmesine ne zaman başlanacak?
6. Mardin’in ihtiyacı olan 203 km. Fiber Optik kablo, 163 km.’lik plastik kablo, 59 adet 250 ve 300’lük otomatik santral ve şebekelerin yenilenmesi için gerekli olan ödenek gönderilmiş midir? Bu malzeme ve ödenekten ne kadar miktar gönderilmiştir?
	T.C.					Ulaştırma Bakanlığı	25.11.1998			Araştırma, Planlama ve Koordinasyon					Kurulu Başkanlığı					Sayı : B.11.0.APK.0.10.01.21./EA/1638-21116			
Konu : Mardin Milletvekili Sayın Hüseyin Yıldız’ın yazılı soru önergesi
Türkiye Büyük Millet Meclisi Başkanlığına
İlgi : 5.111998 gün ve A.01.0.GNS.0.10.00.02-15916 sayılı yazınız.
Mardin Milletvekili Sayın Hüseyin Yıldız’ın 7/6345-15652 sayılı yazılı soru önergesinin cevabı hazırlanarak ekte sunulmuştur.
Bilgilerinize arz ederim.
		A. Ahmet Denizolgun				Ulaştırma Bakanı

Mardin Milletvekili Sayın Hüseyin Yıldız’ın 7/6345-15652 sayılı yazılı soru önergesi ve cevabı
Sorular :
1.  Mardin-Kızıltepe yolu arasında 1996 yılında inşaatına başlanılmış olan havaalanının ne kadarı tamamlanabilmiştir? Şu ana kadar yıl yıl ne kadar ödenek tahsis edildi?
2. Valilik tarafından inşaatın tamamlanabilmesi için 1 trilyon TL.’ye ihtiyaç olduğu beyan edilmiştir. Bakanlığınızın bütçesinden havaalanının tamamlanabilmesi için ne kadar ödenek ayrılmıştır? Bakanlığınızca 1 trilyonun karşılanması amacıyla bir girişimde bulunulacak mıdır?
3. Havaalanı inşaatı; Organize Sanayi Bölgesi ve Mardin Serbest Bölgesi gibi iki canlı ekonomik dinamiğe yakın olması, dolayısıyla Ortadoğu Pazarı için adeta bir dağıtım merkezi işlevi göreceği için bir an önce tamamlanması elzemdir. Ayrıca her geçen yıl maliyet fiyatlarının çok fazla arttığı malumdur. Bu nedenlerle havaalanı inşaatının bir an önce tamamlanması ve faaliyete geçmesi için bir girişiminiz olacak mıdır?
4. Şenyurt-Mardin arası demiryolu hattının ıslahı için ödenek tahsis edilmiş midir? Edilmişse miktarı ne kadardır?
5. Mardin Valiliğinin de talebi olan ve organize üretilen malların başka bölgelere nakliyatında kolaylık sağlayacak Şenyurt-Gökçe Beldesi güzergâhında Mardin Organize Sanayi Bölgesine 6,5 km.’lik demiryolu hattının döşenmesi için herhangi bir projeniz var mı? Varsa bunun için ödenek tahsis edilmiş midir? Böyle bir çalışma yoksa maliyeti az, taşımacılığa getireceği kolaylık açısından önemi büyük olan 6,5 km.’lik bu hattın döşenmesine ne zaman başlanacaktın?
6. Mardin’in ihtiyacı olan 203 km. Fiber Optik kablo, 163 km.’lik plastik kablo, 59 adet 250 ve 300’lük otomatik santral ve şebekelerin yenilenmesi için gerekli olan ödenek gönderilmiş midir? Bu malzeme ve ödenekten ne kadar miktar gönderilmiştir?
Cevaplar :
1. Mardin Havaalanı inşaatı için Bakanlığımız DLH İnşaatı Genel Müdürlüğü bütçesinden;
1993 Malî Yılında 20 milyon TL.
1995 Malî Yılında 10 milyar TL.
1996 Malî Yılında 30 milyar TL.
1997 Malî Yılında 95 milyar TL.
1998 Malî Yılında 25 milyar TL.
olmak üzere bugüne kadar toplam 160 milyar 20 milyon TL. ödenek gönderilmiştir.
2. Kısıtlı bütçe imkânlarından dolayı 1998 Malî Yılı Bütçesinden ancak 25 milyar TL. ödenek ayrılabilmiş olup, ödenek artırılması şu an için mümkün olamamaktadır.
3. Yörenin ekonomik girdisine katkıda bulunmak amacıyla havaalanı üstyapı inşaatı 1.5 trilyon bedeli üzerinden Bakanlığımız DLH İnşaatı Genel Müdürlüğü 1999 Yılı Yatırım Programına alınması DPT Müsteşarlığına teklif edilmiş, ancak kaynak yetersizliğinden programa aldırılamamıştır.
4. Şenyurt-Mardin arası demiryolu hattında 1997 yılında 5 000 hamton-km. yolcu, 663 000 hamton-km. yük taşınmış olup, taşıma potansiyeli çok düşük olduğundan şimdilik yol yenilemesi yapımı programına alınamamıştır.
5. Mardin İli Organize Sanayi ve Serbest Bölge Müdürlüğünce talep edilen iltisak hattı konusunda 7.11.1996 tarihinde Mardin Valiliği ve Organize Sanayi ile Serbest Bölge yetkililerinin katılımıyla mahallinde incelenmiş, sözkonusu hattın yapımı halinde istimlak masrafı dahil olmak üzere tüm maliyetlerin Serbest Bölge Fonundan karşılanacağı bildirilmiştir.
Bu görüşmelerden sonra 7 km.’lik iltisak hattının maliyetleri Organize Sanayi Bölgesi Müteşebbis Heyeti Başkanlığına gönderilmiş, ancak bu giderlerin müteşebbis heyetçe karşılanamayacağı cevaben bildirilmiştir.
Yapılan çalışmalar sonucunda mevcut taşıma potansiyelinin düşüklüğü ve sözkonusu maliyetlerin Organize Sanayi Bölgesi Müteşebbis heyetince karşılanamaması nedeniyle iltisak hattının şimdilik yapılması mümkün görülmemektedir.
6. Mardin İline 1998 yılı içerisinde 149 km. Fiber Optik kablo tahsis edilmiştir. Kablo alımlarını müteakip tahsislere devam edilecektir.
Mardin Telekom Başmüdürlüğü hizmet alanında yapılan iç şebeke hizmetlerinde kullanılmak üzere, 1998 yılı içerisinde muhtelif cins ve miktarlarda toplam 884 km. kablo tahsis edilmiş olup, imkânlar dahilinde tahsislere devam edilecektir.
Bu ilimizde, yıl içerisinde 11 adet kırsal alan tipi santral servise verilmiş olup, 17 adet santralın daha servise verilme çalışmaları devam etmektedir. Santral bulunmayan diğer merkezlere bina, şebeke ve transmisyon yapımını müteakip gelir paylaşımı projesi kapsamında santral sevki yapılacaktır.
1998 yılı İç Şebeke Yatırım Programı çerçevesinde Mardin İline 229 Milyar TL. ödenek tahsis edilmiştir. Revize Yatırım Programı kapsamında ilave ödenek tahsis çalışmaları devam etmektedir.
4. – Adana Milletvekili M. Halit Dağlı’nın;
- Mısır ithalâtına,
Konya Milletvekili Lütfi Yalman’ın;
- Personel atamalarına,
İlişkin soruları ve Devlet Bakanı Işın Çelebi’nin yazılı cevabı (7/6347,6370)
Türkiye Büyük Millet Meclisi Başkanlığına
Aşağıdaki sorumun Devlet Bakanı Işın Çelebi tarafından yazılı olarak cevaplandırılması hususunda gereğini arz ederim.
Saygılarımla.
		M. Halit Dağlı				Adana	
Soru : 1 Haziran 1998 ile 20 Ekim 1998 tarihleri arasında yapılan mısır ithalatımız kaç tondur?
Hangi firmalarca kaç ton mısır ithal edilmiştir?
Türkiye Büyük Millet Meclisi Başkanlığına
Aşağıdaki sorularımın Devlet Bakanı Sayın Işın Çelebi tarafından yazılı olarak cevaplandırılmasının teminini arz ederim.
1. 55 inci Hükümet döneminde Bakanlığınız Merkez Teşkilâtı ile Taşra Teşkilâtlarında ve bağlı kurum ve kuruluşlarına;
a) Müsteşar, müsteşar yardımcısı, genel müdür, genel müdür yardımcısı, müstakil başkan ve müşavir seviyesinde kaç personel görevden alınmış ve yerlerine kaç kişi atanmıştır?
b) Kaç daire başkanı, uzman, şube müdürü, şef ve memur görevden alınmış, yerlerine kaç kişi atanmıştır?
c) Bakanlığınızda çalışmakta iken, kendi istekleri dışında başka kurum ve kuruluşlara kaç personel tayini gerçekleştirilmiştir. Ayrıca Başbakanlıktan kaç personelin tayini Bakanlığınıza yapılmıştır?
d) Bu atamalarla birlikte kaç personel, müktesebinin altında bir kadroya atanarak mağdur edilmiştir?
2. Sorularıma, 54 üncü Hükümet döneminde, Bakanlığınıza yapılan atama, görevden alma ve tayinlerle kıyaslama yapılarak, sayısal doküman halinde tarafıma acilen bildirilmesini arz ederim.
		Lütfi Yalman				Konya	
	T.C.					Devlet Bakanlığı	24.11.1998			Sayı : B.02.0.013/2.00-02620
Türkiye Büyük Millet Meclisi Başkanlığına
İlgi : 5.11.1998 tarihli ve KAN.KAR.MD.A.01.0.GNS.0.10.00.02-15927 sayılı yazınız.
Konya Milletvekili Lütfi Yalman ve Adana Milletvekili M. Halit Dağlı’nın tarafıma yönelttiği yazılı soru önergesi konusunda Bakanlığıma bağlı veya ilgili kurumlarca hazırlanan cevaplar eklidir.
Bilgilerinize arz ederim.
		Işın Çelebi				Devlet Bakanı
	T.C.					Başbakanlık	20.11.1998			Devlet Planlama Teşkilâtı Müsteşarlığı					(Genel Sekreterlik)					Sayı : B.02.1.DPT.0.70.71.689-1186/4058				
Konu : Yazılı soru önergesi
Devlet Bakanlığına
Sn. (Dr. Işın Çelebi)
İlgi : 10.11.1998 tarih ve B.02.0.013/200-02548 sayılı yazınız.
İlgi yazı da; Konya Milletvekili Lütfi Yalman ile Adana Milletvekili M. Halit Dağlı’nın yazılı soru önergelerine verilecek cevaba esas olacak bilgilerin Müsteşarlığımız koordinatörlüğünde Bakanlığınıza intikal ettirilmesi istenilmiştir.
Mezkûr soru önergeleri ile istenilen; Müsteşarlığımıza ait bilgiler Ek-1’de, Dış Ticaret Müsteşarlığına ait bilgiler Ek-2’de gönderilmiş olup, Eximbank’a ait bilgilerin ise bir örneği ekli yazı (Ek-3) ile doğrudan Bakanlığınıza gönderildiği öğrenilmiştir.
Bilgilerinize arz ederim.
		Prof. Dr. Orhan Güvenen				Müsteşar
			EK-1
Devlet Planlama Teşkilâtı Müsteşarlığı
1. 28.6.1996 - 2.7.1997 tarihleri arasında 54 üncü Hükümet döneminde görevden alınan personel bulunmamaktadır.
2. 55 inci Hükümetin göreve başladığı 2.7.1997 tarihinden sonra;
a) Devlet Planlama Teşkilâtı Müsteşarı Necati Özfırat Washington Planlama Müşavirliğine atanmış ve bu suretle boşalan müsteşarlık görevine Prof. Dr. Orhan Güvenen atanmıştır.
b) Müsteşarlığımız Sosyal Sektörler ve Koordinasyon Genel Müdürü İsmail Karaman Müsteşarlık Müşavirliğine, Hukukî Tekbirler ve Kurumsal Düzenlemeler Dairesi Başkanı Bahaettin Gülgör de adı geçen Genel Müdürlüğe atanmıştır.
c) Belirtilen dönemde başka bir personel hareketi olmamıştır.
			EK-2
	T.C.					Başbakanlık	17.11.1998			Dış Ticaret Müsteşarlığı					Personel Dairesi Başkanlığı					Sayı : B.02.1.DTM.0.12.07.00/62500				
Devlet Planlama Teşkilâtı Müsteşarlığına
İlgi : Devlet Bakanlığı Makamının Müsteşarlığımıza muhatap 10.11.1998 tarih ve B.02.0.013/2.00-02548 sayılı yazıları.
Adana Milletvekili M. Halit Dağlı ile Konya Milletvekili Lütfi Yalman’ın Sayın Bakanımıza tevcih ettiği ve cevaplandırılması tensip edilen 7/6347 ve 7/6370 esas no.lu yazılı soru önergelerinde belirtilen sorular doğrultusunda, Dış Ticaret Müsteşarlığı ile ilgili olarak yapılan atamalar ile “mısır” ithalatına ilişkin bilgiler ilişikte sunulmaktadır.
Bilgilerine arz ederim.
		Hasan Özcan				Personel Dairesi Başkan V.
Dış Ticaret Müsteşarlığı ile ilgili olarak 55 inci Hükümetin göreve geldiği tarihten buyana yapılan atamalar hakkında Konya Milletvekili Lütfi Yalman’ın, Sayın Devlet Bakanımıza tevcih ettiği sorulara ilişkin bilgiler sırasıyla aşağıda açıklanmıştır.
1.  a) 1 müsteşar, 3 müsteşar yardımcısı, 2 genel müdür unvanında bulunan personel, müsteşarlık müşavirleri kadrolarına atanmış ve bu 6 personel bilahare ticaret başmüşaviri olarak yurtdışı sürekli göreve gönderilmişlerdir. Ayrıca, 1 genel müdür yardımcısı İç Anadolu bölge müdürü kadrosuna atanmış, bu suretle boşalan kadroya ise 1 genel müdür yardımcısı atanmıştır. Açık bulunan 1 genel müdür ve genel müdür yardımcısı kadrolarına kurumlararası nakil suretiyle ve üçlü kararname ile atama yapılmıştır. 1 genel müdür yardımcısının da aynı unvanla müsteşarlık bünyesinde başka bir birime ataması yapılmıştır. Diğer taraftan 2 müstakil daire başkanı görevlerinden alınarak müsteşarlık müşaviri kadrosuna atanmışlardır. Ayrıca, 1 genel müdür kendi isteği ile Dış Ticaret Uzmanı kadrosuna, 1 genel müdür de görevinden alınarak yine Dış Ticaret Uzmanı kadrosuna atanmıştır.
Netice olarak;
Atananlar	Alınanlar
1 Müsteşar	1 Müsteşar
3 Müsteşar Yrd.	3 Müsteşar Yrd.
4 Genel Müdür	4 Genel Müdür
2 Genel Müdür Yrd.	2 Genel Müdür Yrd.
2 Müstakil Daire Başkanı	2 Müstakil Daire Başkanı
b) 2 daire başkanı unvanında bulunan kişilerden;
- 1 tanesi eşinin sürekli görevle yurtdışı tayinine atanması nedeniyle ücretsiz izinli olduğundan, Dış Ticaret Uzmanı kadrosuna,
- 1 tanesi de görevinden alınarak Dış Ticaret Uzmanı kadrosuna,
atanmışlardır.
Hiçbir Dış Ticaret uzmanı, şube müdürü, şef ve memur bulundukları görevlerden başka bir göreve tenzilen atanmamışlardır.
c) Müsteşarlığımız bünyesinden kendi istekleri dışında başka kurum ve kuruluşlara tayin yapılmamıştır. Ayrıca, Başbakanlıktan Müsteşarlığımız merkez ve taşra teşkilâtına da personel tayini olmamıştır.
d) Yukarıda açıklanan a ve b şıklarında belirtilen atamalarda kişilerin mükteseplerinin altında bir kadroya atama yapılmamıştır.
2. Sürenin kısa olması nedeniyle, bir ilave araştırma gerektirdiğinden cevaplandırılamamıştır. Ancak, süre verildiği takdirde cevaplandırılmaya çalışılacaktır.
	T.C.					Başbakanlık	13.11.1998			Dış Ticaret Müsteşarlığı					Sayı : B.02.1.DTM.0.03.07.01			
İç Yazışma
Kimden : İthalat Genel Müdürlüğünden
Kime     : Personel Dairesi Başkanlığına
Konu     : Mısır ithalatına ilişkin soru önergesi
Devlet Bakanlığının 10.11.1998 tarihli ve 02548 sayılı yazısı ekinde Genel Müdürlüğümüze intikal eden ve bir örneğinin de Başkanlığınıza  gönderildiği anlaşılan soru önergelerinden, Adana Milletvekili Sayın Halit Dağlı’nın, mısır ithalatına ilişkin soru önergesi incelenmiş olup, Genel Müdürlüğümüz görüşleri aşağıda belirtilmektedir.
Soru : 1 Haziran 1998 ile 20 Ekim 1998 tarihleri arasında yapılan mısır ithalatımız kaç tondur? Hangi firmalarca kaç ton ithal edilmiştir?
Cevap : Devlet İstatistik Enstitüsü tarafından sadece 1998 yılı Ocak-Mayıs dönemi kesin ithalat rakamları açıklanmış olduğundan, geçici ithalat rakamlarına göre 1998 yılı Haziran-Temmuz döneminde 1005.90 G.T.İ.P.’lu tohumluk olmayan mısırda gerçekleştirilen 259 920 tonluk ithalatın firma bazında dökümü ilişikteki tabloda sunulmaktadır.
Diğer taraftan, Devlet Bakanlığının yazısında anılan önergelere esas olacak bilgilerin Devlet Planlama Teşkilâtı Müsteşarlığının koordinatörlüğünde hazırlanarak süresi içerisinde gönderilmesi talep edilmektedir.
Bu itibarla, Başkanlığınız görev alanına giren konular hakkındaki soru önergesine verilecek cevap ile birlikte, mısır ithalatı hakkındaki soru önergesine ilişkin Genel Müdürlüğümüz görüşünün de Devlet Planlama Teşkilâtı Müsteşarlığına bildirilmesi hususunda gereğini arz ederim.
		Samiye Aydar				İthalat Genel Müdür V.
TOHUMLUK OLMAYAN MISIRIN 1998 YILI HAZİRAN-TEMMUZ DÖNEMİ
FİRMA BAZINDA GEÇİCİ İTHALAT RAKAMLARI
No.	Firma Adı                                             	Miktar (Ton)	Değer ($)
1	Abalıoğlu Yem San. A.Ş.	1 203	126 441
2	Akel Tekstil San. ve Tic. A.Ş.	5 500	761 403
3	Albaraka Türk Özel Finans Kurumu A.Ş.	9 499	1 140 762
4	Altınyağ Kombinaları A.Ş.	4 570	464 519
5	Aytar Tarım ve Hayvancılık Ürünleri San. Tic. A.Ş.	2 034	213 794
6	Baytaş Bayraktar Gıda San. Tic. A.Ş.	2 990	263 088
7	Bilgi Dış Ticaret A.Ş.	3 179	272 854
8	Bolu Yem Sanayi A.Ş.	375	45 924
9	Cargill Tarım San. Tic. A.Ş.	44 450	5 530 229
10	Glencore İstanbul Madencilik ve Tic. A.Ş.	11 625	1 328 985
11	Charoen Pokphand Entegre Gıda San. A.Ş.	30 322	3 688 616
12	Ege Yağ Sanayi ve Tic. A.Ş.	4 981	472 828
13	Faisal Finans Kurumu A.Ş.	10 244	1 161 540
14	Güç Gıda San. Tic. A.Ş.	693	81 130
14	Beyşehir Yem San. ve Tic. A.Ş.	652	79 544
16	Kadıoğlu Vitaminli Yem ve Gıda San. A.Ş.	459	52 752
17	Kökler Tahıl Ürünleri San. ve Tic. Ltd. Şti.	29 092	2 932 303
18	Kula Yağ ve Emek Yem Sanayi A.Ş.	1 936	227 211
19	Mudurnu Tavukçuluk A.Ş.	1 790	212 115
20	Murat Un Sanayi A.Ş.	6 499	814 000
21	Samsun Mısır İrmiği Hurdacılık San. ve Tic. Ltd. Şti.	780	89 755
22	Önder Tavukçuluk Gıda ve Giyim San. Tic. A.Ş.	850	115 600
23	Özhen Entegre Tavukçuluk Tic. San. A.Ş.	15 591	2 130 677
24	Özlem Tarım Ürünleri A.Ş.	2 345	276 745
25	Amylum Nişasta San. ve Tic. A.Ş.	9 057	1 073 910
26	Pınar Yem San. ve Pazarlama A.Ş.	705	83 154
27	Poloteks Tekstil Gıda Bilgisay. İnş. San. ve Tic. Ltd. Şti.	1 050	120 594
28	Seleks Dış Ticaret A.Ş.	998	111 379
29	Toros Gübre ve Kimya Endüstrisi A.Ş.	25 987	3 158 182
30	Turtaş İhracat ve İthalat A.Ş.	5 984	550 562
31	Uncular Besin San. Tic. A.Ş.	2 627	265 306
32	Yaşar Dış Ticaret A.Ş.	20 303	2 883 086
33	Yem Sanayi Tic. A.Ş.	527	59 540
34	Bilinmeyen	     1 023	     139 594
	                                                            TOPLAM	259 920	31 028 122

		EK-3
	Türk Eximbank					Türkiye İhracat Kredi Bankası A.Ş.	16.11.1998
	Sayı : B.02.2.EXI.0.65.00.01/140/98-019650			
T.C. Devlet Bakanlığı
(Sayın Işın Çelebi)
İlgi : 10.11.1998 tarih ve B.02.0.013/2.00-02548 sayılı yazınız hakkında.
54 üncü ve 55 inci Hükümet dönemlerinde Bankamızda gerçekleşen personel hareketi aşağıda sunulmuştur.
54 üncü Hükümet döneminde 1 müdür, 2 uzman ve yardımcı hizmetler bölümünden 8 teknik/idarî personelin görevine son verilmiş; müdürlük kadrosuna atama yapılmıştır.
55 inci Hükümet döneminde ise Bankamız Genel Müdürü ve Genel Sekreteri görevinden alınmış; 1 genel müdür yardımcısı, 1 uzman ve yardımcı hizmetler bölümünden 2 teknik/idarî personelin görevine son verilmiş olup; genel müdürlük, genel müdür yardımcılığı ve genel sekreterlik makamlarına yeni atamalar yapılmıştır.
Bilgilerinize arz ederiz.
	Necati Yeniaras	Ahmet Kılıçoğlu			Genel Müdür Yardımcısı	Genel Müdür

5. – Konya Milletvekili Lütfi Yalman’ın, personel atamalarına ilişkin sorusu ve Orman Bakanı Ersin Taranoğlu’nun yazılı cevabı (7/6359)
Türkiye Büyük Millet Meclisi Başkanlığına
Aşağıdaki sorumun Orman Bakanı Sayın Ersin Taranoğlu tarafından yazılı olarak cevaplandırılmasının teminini arz ederim.
1. 55 inci Hükümet döneminde Bakanlığınız merkez teşkilâtı ile taşra teşkilâtlarında ve bağlı kurum ve kuruluşlarına;
a) Müsteşar, müsteşar yardımcısı, genel müdür, genel müdür yardımcısı, müstakil başkan, müşavir, orman bölge müdürü ve işletme müdürü seviyesinde kaç personel görevden alınmış ve yerlerine kaç kişi atanmıştır?
b) Kaç daire başkanı, uzman, şube müdürü, şef ve memur görevden alınmış, yerlerine kaç kişi atanmıştır?
c) Bakanlığınızda çalışmakta iken, kendi istekleri dışında başka kurum ve kuruluşlara kaç personel tayini gerçekleştirilmiştir? Ayrıca Başbakanlıktan kaç personelin tayini Bakanlığınıza yapılmıştır?
d) Bu atamalarla birlikte kaç personel, müktesebinin altında bir kadroya atanarak mağdur edilmiştir?
2. Sorularıma, 54 üncü Hükümet döneminde, Bakanlığınıza yapılan atama, görevden alma ve tayinlerle kıyaslama yapılarak, sayısal dokuman halinde tarafıma acilen bildirilmesini arz ederim.
		Lütfi Yalman				Konya
	T.C.					Orman Bakanlığı	24.11.1998			Araştırma, Planlama ve Koordinasyon					Kurulu Başkanlığı					Koordinasyon ve Mevzuat Dairesi Başkanlığı					Sayı : KM.1.SOR./854-3309			
Konu : Sn. Lütfi Yalman’ın yazılı soru önergesi
Türkiye Büyük Millet Meclisi Başkanlığına
(Kanunlar ve Kararlar Dairesi Başkanlığı)
İlgi : TBMM’nin 5.11.1998 tarih ve A.01.0.GNS.0.10.00.02/7/6359-15681/36292 sayılı yazısı.
İlgi yazı ekinde alınan Konya Milletvekili Sayın Lütfi Yalman”ın “Personel atamalarına ilişkin yazılı soru önergesi” Bakanlığımızca incelenmiş olup, cevabî yazımız ilişikte gönderilmektedir.
Arz ederim.
		Ersin Taranoğlu				Orman Bakanı
Konya Milletvekili Sayın Lütfi Yalman’ın 7/6359 No.lu Yazılı Soru Önergesi Hakkında Orman Bakanlığının Cevabı.
1.  55 inci Hükümet döneminde Bakanlığımızın merkez ve taşra teşkilâtıyla bağlı kuruluşlarında;
a) 1 müsteşar, 3 müsteşar yardımcısı, 3 genel müdür, 5 genel müdür yardımcısı, 3 müstakil daire başkanı, 10 müşavir, 25 orman bölge müdürü, 49 orman işletme müdürü seviyesinde personelin görev yerleri değiştirilmiştir.
b) 5 daire başkanı, 3 uzman, 21 şuba müdürü, 18 şef, 231 memur seviyesinde personelin görev yerleri değiştirilmiştir.
c) Bakanlığımızda çalışmakta iken kendi isteği dışında başka kurum ve kuruluşlara tayini gerçekleştirilen personel bulunmamaktadır. Kendi isteğiyle 25 personel başka kurum ve kuruluşlara tayin edilmiştir. Başbakanlıktan 34 personelin tayini Bakanlığımıza yapılmıştır.
d) Müktesebinin altında kadroya atanarak mağdur edilen personel yoktur.
2. 55 inci Hükümet döneminde yapılan atama, görevden alma ve tayinler 1 inci maddede belirtilmiştir.
54 üncü Hükümet döneminde 1 müsteşar yardımcısı, 3 genel müdür, 2 genel müdür yardımcısı, 2 müstakil daire başkanı, 5 müşavir, 11 orman bölge müdürü, 98 orman işletme müdürü, 12 daire başkanı, 2 uzman, 39 şube müdürü, 21 şef ve 276 memur seviyesinde personelin görev yerleri değiştirilmiştir.
Bakanlığımızda çalışmakta iken kendi isteğiyle 48 personel başka kurum ve kuruluşlara nakledilmiştir.
6. – Erzincan Milletvekili Mustafa Kul’un, sit alanı olan Fırtına Vadisinde inşa edilecek santralin alana vereceği zarara ilişkin sorusu ve Kültür Bakanı Mustafa İstemihan Talay’ın yazılı cevabı (7/6470)
Türkiye Büyük Millet Meclisi Başkanlığına
Aşağıdaki sorularımın Kültür Bakanı tarafından yazılı olarak yanıtlanmasını saygılarımla arz ederim.
		Mustafa Kul				Erzincan
Fırtına Vadisi, Trabzon Kültür ve Tabiat Varlıklarını Koruma Kurulunun 23.1.1998 tarih ve 3060 sayılı kararı ile sit alanı kabul edilmiştir. Ve bu kararla Fırtına Deresi ile kollarından oluşan ve deniz kıyısına kadar inen vadinin doğal ve kültürel değerlerinin korunabilmesi için vadinin tümü sit alanı ilan edilmiştir.
1. İlgili koruma kuruluna verilen raporda santralin nasıl yapılacağına ilişkin projede kurulun ihtiyaç duyduğu tüm bilgiler yer almış mıdır?
2. Santral çalışmaları sırasında açılacak yeni yolların veya varolan yollar üzerinde değişiklik yapılıp yapılmayacağı kurula rapor edilmiş midir?
3. Yapılacak bu yeni yolların ve santral inşaatı faaliyetlerinin yörenin sit dokusuna zarar verip vermeyeceği araştırılmış mıdır?
4. Fırtına ve Hala Derelerinin santral nedeniyle kuruması, yörede bulunan tarihî kemer ve taş köprülerin kültürel değer ve işlevlerini ne şekilde etkileyecektir?
5. Çamlıhemşinliler’in yüzyıllardır yörenin doğasıyla tamamlanan kültürel yapılarının, bu santralin yapılması sırasında ve bitiminde ne şekilde etkileneceği araştırılmış ve önlem alınmış mıdır?
	T.C.					Kültür Bakanlığı	25.11.1998			Araştırma, Planlama ve Koordinasyon					Kurulu Başkanlığı					Sayı : B.11.0.APK.0.12.00.01.940-494
Konu : Yazılı soru önergesi
Türkiye Büyük Millet Meclisi Başkanlığına
İlgi : TBMM Başkanlığı KAN.KAR.MÜD.’nün 16 Kasım 1998 gün ve A.01.0.GNS.0.10.00. 02-36659 sayılı yazısı.
Erzincan Milletvekili Sayın Mustafa Kul’un “Sit alanı olan Fırtına Vadisinde inşa edilecek santralin alana vereceği zarara ilişkin” 7/6470-15880 esas no.lu yazılı soru önergesinin cevabı ekte gönderilmektedir.
Bilgilerinize arz ederim.
		M. İstemihan Talay				Kültür Bakanı
Cevap : Çamlıhemşin İlçesinden geçmekte olan Fırtına ve Hala Dereleri üzerinde BME Enerji Yatırımları ve Tic. A.Ş. tarafından yapımı planlanan Hidroelektrik Santrali (HES) ile ilgili olarak Bakanlığımız Kültür ve Tabiat Varlıklarını Koruma Genel Müdürlüğünün 19.2.1995 gün ve 6054 sayılı, 6.6.1997 gün ve 2392 sayı, 5.8.1997 gün ve 3475 sayılı yazıları üzerine konu Koruma Kurulunda değerlendirilmiş, Ayder Yaylası ve çevresinin daha önceden doğal sit alanı ilan edilmesi; santralin yapılacağı alan ile Ayder Yaylası ve çevresinin benzer doğal güzellik ve özelliklere sahip olması nedeni ile 30.9.1997 gün ve 2929 sayılı karar alınmıştır.
a) Kararda kısaca sözkonusu yerlerde yaşayan dünyaca ünlü Fırtına Deresi alabalığının (deniz alası) durumu ve suyun ne kadarının salıverileceği, doğaya yapacağı tahribatın, özellikle ne kadar ağacın kesileceği, yapım sırasında çıkacak hafriyatın durumunun ne olacağı hususlarının Çevresel Etki Değerlendirmesi (ÇED) raporuna bağlı bilimsel bilgilerin ve haritaların Koruma Kuruluna iletilmesi istenmiştir.
Gerekli belgelerin tamamlanmasından sonra Kurul 23.1.1998 tarihinde Çamlıhemşin’de yapılan toplantıda 3060 sayılı kararı almıştır. Kararda kısaca sözkonusu alan sit alanı olarak tespit edilmiş, ancak sınırları, nitelikleri ve dereceleri daha geniş kapsamlı haritaların ve peyzaj, ekoloji ve orman konularındaki uzman kişilerin desteğinde kurulca yapılacak daha ayrıntılı incelemeden sonra belirleneceği belirtilerek konu ile ilgili ekolojik, jeolojik ve endemik flora ve faunaların korunmasına yönelik raporların desteğinde hazırlanacak projelerin kurulca onaylanmasından sonra santralin yapılabileceği belirlenmiştir.
Bakanlığımız Kültür ve Tabiat Varlıklarını Koruma Genel Müdürlüğünün 30.6.1998 gün ve 1969 sayılı yazısında sit niteliklerinin, derecelerinin ve sınırlarının ivedilikle belirlenmesi isteği üzerine konu Kurulda değerlendirilerek 19.5.1998 gün ve 3148 sayılı karar alınarak 21.8.1998 gün ve 792 sayılı üst yazı ile Bakanlığımız Kültür ve Tabiat Varlıklarını Koruma Genel Müdürlüğüne ve ilgili yerlere dağıtılmıştır. 3148 sayılı kararla Fırtına Deresi ve Havzası I inci II nci ve III üncü derece doğal sit ve bazı yerlerde 1 inci derece arkeolojik sit ilan edilerek Dilek Güroluk HES’nin mevcut flora ve faunanın sayısal olarak azalmaması ve bölgenin topografik karakteristiğinin ve içindeki akarsu yatakları doğal yapısının korunabilmesi için gerekli önlemlerin alınması kaydıyla ve ÇED raporu doğrultusunda ilgili kurumların onayı alındıktan sonra uygulanabileceğine karar verilmiştir.
b) Sözkonusu alan 3386 sayılı Yasa ile değişik 2863 sayılı Yasa kapsamında bulunduğundan bölgede yapılacak hertürlü fizikî ve inşaî uygulamada Koruma Kurulundan izin alınması gerekmektedir. Santral çalışmaları sırasında açılacak yeni yollara ve mevcut yollarda yapılacak rehabilitasyona ilişkin olarak Koruma Kurulunda herhangi bir karar alınmamıştır.
Yazılı soru önergesinin 2-3-4 ve 5 inci maddelerine ilişkin bilgiler projenin ÇED raporunda yer almış; konuyla ilgili tüm kamu kurum ve kuruluşların temsilcilerinden oluşan bir komisyon tarafından projenin çevreye vereceği zararlar açısından incelenmiş ve Çevre Bakanlığı tarafından “ÇED Olumlu Belgesi”ne kaim olmak üzere 25.6.1998 gün ve 1555-5030 sayılı yazı ile yazılmıştır.
Proje sahibi olan firma sözkonusu projeye ilişkin olarak hazırlanan ÇED raporunda yer alan tüm hususlara uymayı 24.6.1998 günlü taahhütname ile kabul etmiştir.
7. – Erzincan Milletvekili Naci Terzi’nin, bazı kadrolara yapıldığı iddia edilen atamalara ilişkin sorusu ve Türkiye Büyük Millet Meclisi Başkanı Hikmet Çetin’in yazılı cevabı (7/6480)
Türkiye Büyük Millet Meclisi Başkanlığına
TBMM İçtüzüğünün 100 üncü maddesi uyarınca aşağıdaki sorularımın TBMM Başkanı tarafından yazılı olarak cevaplandırılmasını arz ederim.
Saygılarımla.
		Naci Terzi				Erzincan
Ilımlı kişiliğiniz, ciddî devlet adamı imajınızla TBMM Başkanlığına seçilmeniz, her başkan döneminde giderek biraz daha bozulan TBMM personel politikaları konusunda, gerekli düzeltmeleri yapacağınız beklentisi doğurmuştu. Oysa bugüne kadar geçici görevli sekreterler de dahil hiçbir konuda adım atılmamışken;
1. Gökçe adında, 1974 doğumlu 5 yıllık memuriyet tecrübesi olan kişinin dışarıdan Meclis kardolarına; hem de birinci derece-müşavir kadrosuna atandığı doğru mudur?
2. Eğer doğruysa bu kişinin atanma gerekçesi nedir? Nerede, ne iş yapacaktır? Kimlik bilgileri nedir? Herhangi bir siyasî parti teşkilât yönetici, milletvekili ya da bakan ile uzaktan yakından bir akrabalığı var mıdır?
3. Genel Kurul inşaatında çalışan bir mühendisin ‘iki ay sonra’ emekli olmak üzere Meclis kadrosuna alındığı doğru mudur?
						Türkiye Büyük Millet Meclisi 	25.11.1998			Genel Sekreterliği					Kanunlar ve Kararlar Dairesi Başkanlığı					       Sayı : KAN.KAR.MD.A.01.0.GNS.0.10.00.02-7/6480-15895/36675			
Sayın Naci Terzi
Erzincan Milletvekili
İlgi : 4.11.1998 tarihli yazılı soru önergeniz.
Bazı kadrolara yapıldığı iddia edilen atamalara ilişkin ilgi önergenizde yer alan sorular aşağıda cevaplandırılmıştır.
Bilgilerinizi rica ederim.
Saygılarımla.
		Hikmet Çetin				Türkiye Büyük Millet Meclisi				Başkanı
Cevap 1.  Önergenizde adının “Gökçe” olduğu belirtilen Gökçen Duru’nun Kurumumuz kadrosuna atanması, 657 sayılı Devlet Memurları Kanununun 59, 60 ve 61 inci maddeleri ile 2919 sayılı Türkiye Büyük Millet Meclisi Genel Sekreterliği Teşkilât Kanunu hükümlerine göre yapılmıştır. Adı geçen personel, önergede ileri sürüldüğü gibi birinci derece değil, ikinci derece müşavir kadrosuna atanmış olup, toplam 8 yıllık kamu hizmeti vardır.
Cevap 2.  28.12.1971 Diyarbakır-Ergani doğumlu Gökçen Duru, Hacettepe Üniversitesi İktisadî ve İdarî Bilimler Fakültesi Ankara Meslek Yüksekokulu Sekreterlik Bölümü mezunudur. 1990 yılından itibaren Ziraat Bankasındaki görevinden sonra Dışişleri Bakanlığı bilgisayar işletmeni, Devlet Bakanlığı Özel Kalem Müdürü, Başbakanlık Müşaviri ve Zürih Başkonsolosluğunda İnternet Web Master olarak çalışmış ve 1.4.1998 tarihinde TBMM Başkanlığı Özel Kalem Müdürlüğüne memur olarak atanmıştır. İyi derecede İngilizce ve Almanca bilen Gökçen Duru, 14.10.1998 tarihinde TBMM Başkanlığı Özel Kalem Müdürlüğünde görevlendirilmek üzere, ikinci derece müşavir kadrosuna atanmıştır.
Cevap 3.  Emekliliğine 2 ay kalan bir mühendisin TBMM idarî teşkilâtı kadrosuna alındığına ilişkin iddia doğru değildir. Böyle bir atama işlemi yapılmamıştır.


Sıra Sayısı :
Esas No.    : 11/20
Devlet Bakanı Güneş Taner Hakkında Verilen Güvensizlik Önergesinin oylama sonucu
Kabul edilmiştir.
	Üye Sayısı	:	550
	Kullanılan Oylar	:	312
	Kabul Edenler	:	312
	Reddedenler	:	0
	Çekinserler	:	0
	Mükerrer Oylar	:	0
	Geçersiz Oylar	:	0
	Oya Katılmayanlar	:	227
	Açık Üyelikler	:	11
(Kabul Edenler)
ADANA
Yakup Budak
Sıtkı Cengil
İ. Cevher Cevheri
Erol Çevikçe
M. Halit Dağlı
Veli Andaç Durak
Tuncay Karaytuğ
Orhan Kavuncu
İbrahim Ertan Yülek
ADIYAMAN
Mahmut Nedim Bilgiç
Ahmet Çelik
Ahmet Doğan
Celal Topkan
AFYON
Sait Açba
İsmet Attila
Osman Hazer
Kubilay Uygun
AĞRI
M. Sıddık Altay
Cemil Erhan
Celal Esin
M. Ziyattin Tokar
AKSARAY
Mehmet Altınsoy
Nevzat Köse
Murtaza Özkanlı
Sadi Somuncuoğlu
AMASYA
Ahmet İyimaya
Cemalettin Lafçı
Haydar Oymak
ANKARA
Yılmaz Ateş
Saffet Arıkan Bedük
Ahmet Bilge
Gökhan Çapoğlu
Cemil Çiçek
Ali Dinçer
Mehmet Ekici
Ömer Faruk Ekinci
Eşref Erdem
Ünal Erkan
Mehmet Gölhan
Şaban Karataş
M. Seyfi Oktay
Önder Sav
Rıza Ulucak
Ersönmez Yarbay
ANTALYA
Deniz Baykal
Osman Berberoğlu
Hayri Doğan
Emre Gönensay
Bekir Kumbul
Yusuf Öztop
ARDAHAN
İsmet Atalay
Saffet Kaya
ARTVİN
Metin Arifağaoğlu
Hasan Ekinci
AYDIN
M. Fatih Atay
Ali Rıza Gönül
Nahit Menteşe
Muhammet Polat
BALIKESİR
Abdülbaki Ataç
Ahmet Bilgiç
İ. Önder Kırlı
İsmail Özgün
İlyas Yılmazyıldız
BARTIN
Köksal Toptan
BATMAN
Alaattin Sever Aydın
Musa Okçu
Faris Özdemir
BAYBURT
Suat Pamukçu
BİLECİK
Bahattin Şeker
BİNGÖL
Kazım Ataoğlu
Hüsamettin Korkutata
BİTLİS
Zeki Ergezen
Abdulhaluk Mutlu
BOLU
Feti Görür
Necmi Hoşver
Mustafa Yünlüoğlu
BURDUR
Mustafa Çiloğlu
BURSA
Yüksel Aksu
Mehmet Altan Karapaşaoğlu
Ali Osman Sönmez
Yahya Şimşek
Turhan Tayan
İbrahim Yazıcı
ÇANAKKALE
Hikmet Aydın
Ahmet Küçük
Nevfel Şahin
ÇANKIRI
İsmail Coşar
Ahmet Uyanık
ÇORUM
Bekir Aksoy
Mehmet Aykaç
Hasan Çağlayan
Zülfikar Gazi
Yasin Hatiboğlu
Ali Haydar Şahin
DENİZLİ
M. Kemal Aykurt
Hilmi Develi
Mehmet Gözlükaya
Adnan Keskin
Ramazan Yenidede
DİYARBAKIR
Abdülkadir Aksu
M. Salim Ensarioğlu
Sacit Günbey
Seyyit Haşim Haşimi
Ömer Vehbi Hatipoğlu
Yakup Hatipoğlu
Salih Sümer
EDİRNE
Ümran Akkan
ELAZIĞ
Mehmet Ağar
Ömer Naimi Barım
Hasan Belhan
Cihan Paçacı
Ahmet Cemil Tunç
ERZİNCAN
Tevhit Karakaya
Mustafa Kul
Naci Terzi
Mustafa Yıldız
ERZURUM
Zeki Ertugay
Lütfü Esengün
Abdulilah Fırat
İsmail Köse
Ömer Özyılmaz
Aslan Polat
Şinasi Yavuz
ESKİŞEHİR
Hanifi Demirkol
GAZİANTEP
Nurettin Aktaş
Kahraman Emmioğlu
Mehmet Bedri İncetahtacı
GİRESUN
Turhan Alçelik
Ergun Özdemir
Rasim Zaimoğlu
GÜMÜŞHANE
Lütfi Doğan
HAKKÂRİ
Mustafa Zeydan
HATAY
Abdulkadir Akgöl
Fuat Çay
Süleyman Metin Kalkan
Nihad Matkap
Atila Sav
Mehmet Sılay
ISPARTA
Ömer Bilgin
A. Aykon Doğan
Mustafa Köylü
Halil Yıldız
İÇEL
Oya Araslı
Fevzi Arıcı
Mehmet Emin Aydınbaş
Saffet Benli
Turhan Güven
D. Fikri Sağlar
Ayfer Yılmaz
İSTANBUL
Meral Akşener
Tayyar Altıkulaç
Azmi Ateş
Mustafa Baş
Mukadder Başeğmez
Ali Coşkun
Tansu Çiller
Gürcan Dağdaş
Süleyman Arif Emre
Ekrem Erdem
Mehmet Fuat Fırat
Algan Hacaloğlu
Metin Işık
İsmail Kahraman
Hüseyin Kansu
Ercan Karakaş
Ahmet Güryüz Ketenci
Hayri Kozakçıoğlu
Göksal Küçükali
Mehmet Moğultay
Ali Oğuz
Mehmet Altan Öymen
Mehmet Cevdet Selvi
Mehmet Sevigen
Mehmet Ali Şahin
Bülent Hasan Tanla
Ali Topuz
Osman Yumakoğulları
Bahri Zengin
Namık Kemal Zeybek
İZMİR
Veli Aksoy
Ali Rıza Bodur
Sabri Ergül
Birgen Keleş
Ufuk Söylemez
Sabri Tekir
İsmail Yılmaz
KAHRAMANMARAŞ
Hasan Dikici
Avni Doğan
Ahmet Dökülmez
Mustafa Kamalak
Mehmet Sağlam
Ali Şahin
KARABÜK
Şinasi Altıner
Hayrettin Dilekcan
KARAMAN
Abdullah Özbey
Zeki Ünal
KARS
Sabri Güner
Zeki Karabayır
KASTAMONU
Fethi Acar
Nurhan Tekinel
Haluk Yıldız
KAYSERİ
Memduh Büyükkılıç
Osman Çilsal
Ayvaz Gökdemir
Abdullah Gül
Nurettin Kaldırımcı
Salih Kapusuz
Recep Kırış
KIRIKKALE
Kemal Albayrak
Hacı Filiz
Mikail Korkmaz
KIRKLARELİ
İrfan Gürpınar
A. Sezal Özbek
KIRŞEHİR
Cafer Güneş
KİLİS
Mustafa Kemal Ateş
Doğan Güreş
KOCAELİ
Necati Çelik
İsmail Kalkandelen
Onur Kumbaracıbaşı
Osman Pepe
Bekir Yurdagül
KONYA
Hüseyin Arı
Nezir Büyükcengiz
Veysel Candan
Remzi Çetin
Mehmet Necati Çetinkaya
Abdullah Gencer
Teoman Rıza Güneri
Hasan Hüseyin Öz
Mustafa Ünaldı
Lütfi Yalman
Mehmet Ali Yavuz
KÜTAHYA
Ahmet Derin
İsmail Karakuyu
Metin Perli
MALATYA
Oğuzhan Asiltürk
Yaşar Canbay
Ayhan Fırat
Fikret Karabekmez
M. Recai Kutan
MANİSA
Rıza Akçalı
Erdoğan Yetenç
MARDİN
Fehim Adak
Muzaffer Arıkan
Mahmut Duyan
Hüseyin Yıldız
MUĞLA
İrfettin Akar
Zeki Çakıroğlu
Mustafa Dedeoğlu
MUŞ
Necmettin Dede
Nedim İlci
Sabahattin Yıldız
NEVŞEHİR
Mehmet Elkatmış
Ahmet Esat Kıratlıoğlu
NİĞDE
Doğan Baran
Mehmet Salih Katırcıoğlu
Ergun Özkan
ORDU
Hüseyin Olgun Akın
Mustafa Hasan Öz
SAKARYA
Nezir Aydın
Cevat Ayhan
Nevzat Ercan
Ertuğrul Eryılmaz
SAMSUN
Cemal Alişan
Ahmet Demircan
Murat Karayalçın
Nafiz Kurt
Latif Öztek
Musa Uzunkaya
SİİRT
Ahmet Nurettin Aydın
Mehmet Emin Aydın
SİNOP
Kadir Bozkurt 
SIVAS
Musa Demirci
Tahsin Irmak
Mahmut Işık
Temel Karamollaoğlu
Abdüllatif Şener
Nevzat Yanmaz
Muhsin Yazıcıoğlu
ŞANLIURFA
Sedat Edip Bucak
Necmettin Cevheri
Zülfükar İzol
Ahmet Karavar
M. Fevzi Şıhanlıoğlu
ŞIRNAK
Bayar Ökten
Mehmet Tatar
TEKİRDAĞ
Nihan İlgün
TOKAT
Abdullah Arslan
Hanefi Çelik
Ali Şevki Erek
Ahmet Feyzi İnceöz
Bekir Sobacı
Şahin Ulusoy
TRABZON
Yusuf Bahadır
Kemalettin Göktaş
Şeref Malkoç
İsmail İlhan Sungur
TUNCELİ
Kamer Genç
Orhan Veli Yıldırım
UŞAK
Yıldırım Aktürk
Hasan Karakaya
VAN
Maliki Ejder Arvas
Mustafa Bayram
Fethullah Erbaş
Şaban Şevli
YALOVA
Cevdet Aydın
YOZGAT
İlyas Arslan
Kazım Arslan
Abdullah Örnek
ZONGULDAK
Necmettin Aydın
Ömer Barutçu
Osman Mümtaz Soysal
Sıra Sayısı :
Esas No.    : (11/19, (11/20), (11/21)
Başbakan A. Mesut Yılmaz Hakkında Verilen Güvensizlik Önergelerinin oylama sonucu
Kabul edilmiştir.
	Üye Sayısı	:	550
	Kullanılan Oylar	:	314
	Kabul Edenler	:	314
	Reddedenler	:	0
	Çekinserler	:	0
	Mükerrer Oylar	:	0
	Geçersiz Oylar	:	0
	Oya Katılmayanlar	:	225
	Açık Üyelikler	:	11
(Kabul Edenler)
ADANA
Yakup Budak
Sıtkı Cengil
İ. Cevher Cevheri
Erol Çevikçe
M. Halit Dağlı
Veli Andaç Durak
Tuncay Karaytuğ
Orhan Kavuncu
İbrahim Ertan Yülek
ADIYAMAN
Mahmut Nedim Bilgiç
Ahmet Çelik
Ahmet Doğan
Celal Topkan
AFYON
Sait Açba
İsmet Attila
Osman Hazer
Kubilay Uygun
AĞRI
M. Sıddık Altay
Cemil Erhan
Celal Esin
M. Ziyattin Tokar
AKSARAY
Mehmet Altınsoy
Nevzat Köse
Murtaza Özkanlı
Sadi Somuncuoğlu
AMASYA
Ahmet İyimaya
Cemalettin Lafçı
Haydar Oymak
ANKARA
Yılmaz Ateş
Saffet Arıkan Bedük
Ahmet Bilge
Gökhan Çapoğlu
Cemil Çiçek
Ali Dinçer
Mehmet Ekici
Ömer Faruk Ekinci
Eşref Erdem
Ünal Erkan
Mehmet Gölhan
Şaban Karataş
M. Seyfi Oktay
Önder Sav
Rıza Ulucak
Ersönmez Yarbay
ANTALYA
Deniz Baykal
Osman Berberoğlu
Hayri Doğan
Emre Gönensay
Bekir Kumbul
Yusuf Öztop
ARDAHAN
İsmet Atalay
Saffet Kaya
ARTVİN
Metin Arifağaoğlu
Hasan Ekinci
AYDIN
M. Fatih Atay
Ali Rıza Gönül
Nahit Menteşe
Muhammet Polat
BALIKESİR
Abdülbaki Ataç
Ahmet Bilgiç
İ. Önder Kırlı
İsmail Özgün
İlyas Yılmazyıldız
BARTIN
Köksal Toptan
BATMAN
Alaattin Sever Aydın
Musa Okçu
Faris Özdemir
BAYBURT
Suat Pamukçu
BİLECİK
Bahattin Şeker
BİNGÖL
Kazım Ataoğlu
Hüsamettin Korkutata
BİTLİS
Zeki Ergezen
Abdulhaluk Mutlu
BOLU
Feti Görür
Necmi Hoşver
Mustafa Yünlüoğlu
BURDUR
Mustafa Çiloğlu
BURSA
Yüksel Aksu
Mehmet Altan Karapaşaoğlu
Ali Osman Sönmez
Yahya Şimşek
Turhan Tayan
İbrahim Yazıcı
ÇANAKKALE
Ahmet Küçük
Nevfel Şahin
ÇANKIRI
İsmail Coşar
Ahmet Uyanık
ÇORUM
Bekir Aksoy
Mehmet Aykaç
Hasan Çağlayan
Zülfikar Gazi
Yasin Hatiboğlu
Ali Haydar Şahin
DENİZLİ
M. Kemal Aykurt
Hilmi Develi
Mehmet Gözlükaya
Adnan Keskin
Ramazan Yenidede
DİYARBAKIR
Abdülkadir Aksu
M. Salim Ensarioğlu
Sacit Günbey
Seyyit Haşim Haşimi
Ömer Vehbi Hatipoğlu
Yakup Hatipoğlu
Salih Sümer
EDİRNE
Ümran Akkan
ELAZIĞ
Mehmet Ağar
Ömer Naimi Barım
Hasan Belhan
Cihan Paçacı
Ahmet Cemil Tunç
ERZİNCAN
Tevhit Karakaya
Mustafa Kul
Naci Terzi
Mustafa Yıldız
ERZURUM
Zeki Ertugay
Lütfü Esengün
Abdulilah Fırat
İsmail Köse
Ömer Özyılmaz
Aslan Polat
Şinasi Yavuz
ESKİŞEHİR
Hanifi Demirkol
GAZİANTEP
Nurettin Aktaş
Kahraman Emmioğlu
Mehmet Bedri İncetahtacı
GİRESUN
Turhan Alçelik
Ergun Özdemir
Rasim Zaimoğlu
GÜMÜŞHANE
Lütfi Doğan
HAKKÂRİ
Mustafa Zeydan
HATAY
Abdulkadir Akgöl
Fuat Çay
Süleyman Metin Kalkan
Nihad Matkap
Atila Sav
Mehmet Sılay
ISPARTA
Ömer Bilgin
A. Aykon Doğan
Mustafa Köylü
Halil Yıldız
İÇEL
Oya Araslı
Fevzi Arıcı
Mehmet Emin Aydınbaş
Saffet Benli
Turhan Güven
D. Fikri Sağlar
Ayfer Yılmaz
İSTANBUL
Meral Akşener
Tayyar Altıkulaç
Azmi Ateş
Mustafa Baş
Mukadder Başeğmez
Ali Coşkun
Tansu Çiller
Gürcan Dağdaş
Süleyman Arif Emre
Ekrem Erdem
Mehmet Fuat Fırat
Algan Hacaloğlu
Metin Işık
İsmail Kahraman
Hüseyin Kansu
Ercan Karakaş
Ahmet Güryüz Ketenci
Hayri Kozakçıoğlu
Göksal Küçükali
Aydın Menderes
Mehmet Moğultay
Ali Oğuz
Mehmet Altan Öymen
Korkut Özal
Mehmet Cevdet Selvi
Mehmet Sevigen
Mehmet Ali Şahin
Bülent Hasan Tanla
Ali Topuz
Osman Yumakoğulları
Bahri Zengin
Namık Kemal Zeybek
İZMİR
Veli Aksoy
Ali Rıza Bodur
Sabri Ergül
Birgen Keleş
Ufuk Söylemez
Sabri Tekir
İsmail Yılmaz
KAHRAMANMARAŞ
Hasan Dikici
Avni Doğan
Ahmet Dökülmez
Mustafa Kamalak
Mehmet Sağlam
Ali Şahin
KARABÜK
Şinasi Altıner
Hayrettin Dilekcan
KARAMAN
Abdullah Özbey
Zeki Ünal
KARS
Sabri Güner
Zeki Karabayır
KASTAMONU
Fethi Acar
Nurhan Tekinel
Haluk Yıldız
KAYSERİ
Memduh Büyükkılıç
Osman Çilsal
Ayvaz Gökdemir
Abdullah Gül
Nurettin Kaldırımcı
Salih Kapusuz
Recep Kırış
KIRIKKALE
Kemal Albayrak
Hacı Filiz
Mikail Korkmaz
KIRKLARELİ
İrfan Gürpınar
A. Sezal Özbek
KIRŞEHİR
Cafer Güneş
KİLİS
Mustafa Kemal Ateş
Doğan Güreş
KOCAELİ
Necati Çelik
İsmail Kalkandelen
Onur Kumbaracıbaşı
Osman Pepe
Bekir Yurdagül
KONYA
Hüseyin Arı
Nezir Büyükcengiz
Veysel Candan
Remzi Çetin
Mehmet Necati Çetinkaya
Abdullah Gencer
Teoman Rıza Güneri
Hasan Hüseyin Öz
Mustafa Ünaldı
Lütfi Yalman
Mehmet Ali Yavuz
KÜTAHYA
Ahmet Derin
İsmail Karakuyu
Metin Perli
MALATYA
Oğuzhan Asiltürk
Yaşar Canbay
Ayhan Fırat
Fikret Karabekmez
M. Recai Kutan
MANİSA
Rıza Akçalı
Erdoğan Yetenç
MARDİN
Fehim Adak
Muzaffer Arıkan
Mahmut Duyan
Hüseyin Yıldız
MUĞLA
İrfettin Akar
Zeki Çakıroğlu
Mustafa Dedeoğlu
MUŞ
Necmettin Dede
Nedim İlci
Sabahattin Yıldız
NEVŞEHİR
Mehmet Elkatmış
Ahmet Esat Kıratlıoğlu
NİĞDE
Doğan Baran
Mehmet Salih Katırcıoğlu
Ergun Özkan
ORDU
Hüseyin Olgun Akın
Mustafa Hasan Öz
SAKARYA
Nezir Aydın
Cevat Ayhan
Nevzat Ercan
Ertuğrul Eryılmaz
SAMSUN
Cemal Alişan
Ahmet Demircan
Murat Karayalçın
Nafiz Kurt
Latif Öztek
Musa Uzunkaya
SİİRT
Ahmet Nurettin Aydın
Mehmet Emin Aydın
SİNOP
Kadir Bozkurt 
SIVAS
Musa Demirci
Tahsin Irmak
Mahmut Işık
Temel Karamollaoğlu
Abdüllatif Şener
Nevzat Yanmaz
Muhsin Yazıcıoğlu
ŞANLIURFA
Sedat Edip Bucak
Necmettin Cevheri
Zülfükar İzol
Ahmet Karavar
Abdülkadir Öncel
M. Fevzi Şıhanlıoğlu
ŞIRNAK
Bayar Ökten
Mehmet Tatar
TEKİRDAĞ
Nihan İlgün
TOKAT
Abdullah Arslan
Hanefi Çelik
Ali Şevki Erek
Ahmet Feyzi İnceöz
Bekir Sobacı
Şahin Ulusoy
TRABZON
Yusuf Bahadır
Kemalettin Göktaş
Şeref Malkoç
İsmail İlhan Sungur
TUNCELİ
Kamer Genç
Orhan Veli Yıldırım
UŞAK
Hasan Karakaya
VAN
Maliki Ejder Arvas
Mustafa Bayram
Fethullah Erbaş
Şaban Şevli
YALOVA
Cevdet Aydın
YOZGAT
İlyas Arslan
Kazım Arslan
Yusuf Bacanlı
Abdullah Örnek
ZONGULDAK
Necmettin Aydın
Ömer Barutçu
Osman Mümtaz Soysal
(Açık Üyelikler)
ANKARA	:	2
BİLECİK	:	1
BURSA	:	1
KIRŞEHİR	:	1
KOCAELİ	:	1
KONYA	:	1
MANİSA	:	1
RİZE	:	1
ŞANLIURFA	:	1
TRABZON	:	1






















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












