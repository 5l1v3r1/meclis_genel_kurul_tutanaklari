


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20    CİLT : 14          YASAMA YILI : 2


T. B. M. M.

TUTANAK DERGİSİ

21 inci Birleşim

21 . 11 . 1996  Perşembe



İ Ç İ N D E K İ L E R

 I. - GEÇEN TUTANAK ÖZETİ

 II. - YOKLAMA

III. - SORULAR VE CEVAPLAR

A)  YAZILI SORULAR VE CEVAPLARI

1. -  Hatay Milletvekili Atila Sav'ın, özel
korumalara ilişkin sorusu ve İçişleri
Bakanı Meral Akşener'in yazılı cevabı
(7/1516)

2. -İstanbul Milletvekili Bülent Akarcalı'nın,
Tunceli'de giriş-çıkışlarda kısıtlamalar
yapıldığı ve karne ile gıda uygulamasının
başlatıldığı iddiasına ilişkin
sorusu ve İçişleri Bakanı Meral Akşener'in
yazılı cevabı (7/1544)

3.-İstanbul Milletvekili Bülent Akarcalı'nın,
Başbakanın özel korumalarına ilişkin
sorusu ve İçişleri Bakanı Meral Akşener'in
yazılı cevabı (7/1545)

4. -Samsun Milletvekili Yalçın Gürtan'ın,
Samsun organize sanayii bölgesine ilişkin sonusu ve
Sanayi ve Ticaret Bakanı Yalım Erez'in yazılı
cevabı (7/1551)

5. -İstanbul Milletvekili Bülent Akarcalı'nın,
Güneydoğu illerine özel sektör firmalarının
bayilik veya acentalık vermedikleri iddiasına ilişkin
sorusu ve Sanayi ve Ticaret Bakanı Yalım Erez'in'in
yazılı cevabı (7/1556)

6. -Niğde Milletvekili Akın Gönen'in,
korumaya muhtaç çocukların istihdamına
ilişkin sorusu ve Devlet Bakanı Sacit Günbey'in
yazılı cevabı (7/1569)

I.-GEÇEN TUTANAK ÖZETİ

TBMMGenel Kurulu saat 14.00'te açıldı.

İzmir Milletvekili Aydın Güven
Gürkan, ülkemizdeki çevre sorunlarına,


İçel Milletvekili Mehmet Emin Aydınbaş,
KOBİ'lere verilecek olan destekleme kredilerine, bu teşvik
sisteminin eksikliklerine ve yapılması gereken düzeltmelere,

Bilecik Milletvekili Şerif Çim de, ülkemizde
ipekböcekçiliğinin içinde bulunduğu
sorunlara ve alınması gereken önlemlere,

İlişkin gündemdışı
birer konuşma yaptılar.

Gündemin “Sözlü Sorular”
kısmının 7 nci sırasında bulunan
(6/55) ve 179 uncu sırasında bulunan (6/328) numaralı
soruların, soru sahipleri tarafından geri alındığı
için, gündemden çıkarıldığı;

Anayasa Komisyonunun, İçişleri
Komisyonunda bulunan :

Mahallî İdareler ile Mahalle Muhtarlıkları
ve İhtiyar Heyetleri Seçimi Hakkında Kanunda
Değişiklik Yapılması Hakkında (2/362),

Mahallî İdareler ile Mahalle Muhtarlıkları
ve İhtiyar Heyetleri Seçimi Hakkında Kanunun
Bazı  Maddelerinin Değiştirilmesine İlişkin
(2/409),

Mahallî İdareler ile Mahalle Muhtarlıkları
ve İhtiyar Heyetleri Seçimi Hakkında Kanunun
Bir Maddesinde Değişiklik Yapılmasına
Dair (2/426),

18.1.1984 Tarih ve 2972 Sayılı Mahallî
İdareler ile Mahalle Muhtarlıkları ve İhtiyar
Heyetleri Seçimi Hakkındaki Kanuna Bazı Maddeler
Eklenmesi Hakkında (2/453),

2972 Sayılı Mahallî İdareler
ile Mahalle Muhtarlıkları ve İhtiyar Heyetleri
Seçimi Hakkında Kanun ile 1580 Sayılı
Belediye Kanununda Değişiklik Yapılması
Hakkında (2/466),

Mahallî İdareler ile Mahalle Muhtarlıkları
ve İhtiyar Heyetleri Seçimi Hakkında Kanunda
Değişiklik Yapılmasına İlişkin
(2/522),

2972 Sayılı Mahallî İdareler
ile Mahalle Muhtarlıkları ve İhtiyar Heyetleri
Seçimi Hakkında Kanun ile 1580 Sayılı
Belediye Kanununun Bazı Maddelerinde Değişiklik
Yapılmasına İlişkin (2/547),

Kanun tekliflerinin yapılan incelemeleri sonucunda,
önerilen düzenlemelerin mahallî idarelerin yapılanmasına
ilişkin olmadığı, seçim sistemlerine
yönelik olduğu anlaşıldığından,
kendi komisyonlarına havale edilmesinin yerinde olacağına
ilişkin tezkeresi, Genel Kurulun bilgisine sunuldu; söz
konusu kanun tekliflerinin Anayasa Komisyonuna havalesinin Başkanlıkça
yerine getirildiği,

Açıklandı.

Genel Kurulun 19.11.1996 Salı günkü
birleşiminde öngörüşmelerine başlanılan,
ancak tamamlanamayan (8/8) esas numaralı genel görüşme
önergesinin öngörüşmelerinin Genel Kurulun
20.11.1996 Çarşamba günkü birleşiminde
bütün işlerden önce yapılarak tamamlanması
ve genel görüşme açılması
kabul edildiği takdirde, genel görüşmenin,
gündemin “Özel Gündemde Yer Alacak İşler”
kısmında yer alması ve görüşmelerin,Genel
Kurulun 26.11.1996 Salı günkü birleşiminde
yapılmasına ilişkin RP ve DYP Gruplarının
müşterek önerileri kabul edildi.

Yozgat Milletvekili Kâzım Arslan ve
26 arkadaşının, basın ahlak ve meslek
esaslarına aykırı olarak görsel ve yazılı
basında yer alan yayınlar konusunda genel görüşme
açılmasına ilişkin önergesinin
(8/8) yapılan öngörüşmelerden sonra
kabul edildiği; daha önce alınan karar gereğince,
genel görüşmenin, gündemin “Özel
Gündemde Yer Alacak İşler” kısmında
yer alacağı ve Genel Kurulun 26.11.1996 Salı
günkü birleşiminde yapılacağı
açıklandı.

Gündemin “Kanun Tasarı ve Teklifleriyle
Komisyonlardan Gelen Diğer İşler” kısmının
:

1 inci sırasında bulunan 23,

2 nci sırasında bulunan 101,

3 üncü sırasında bulunan
132,

Sıra sayılı kanun tasarılarının
görüşmeleri, komisyon yetkilileri Genel Kurulda
hazır bulunmadıklarından, ertelendi;

5 inci sırasında bulunan, Kıymetli
Maden ve Ziynet Eşyası Beyanı Hakkında
Kanun Tasarısının (1/513) (S. Sayısı
:131) görüşmelerine devam olunarak, yapılan
açık oylama sonucunda kabul edilip kanunlaştığı
açıklandı;

4 üncü sırasında bulunan,
Memurlar Diğer Kamu görevlileri ile Bunların Emeklilerinin
Malî ve Sosyal Haklarında Düzenlemeler  Yapılmasına
Dair Yetki Kanunu Tasarısının (1/539) (S.
Sayısı :144) 1 inci maddesi üzerinde bir süre
görüşme yapıldı.

Konya Milletvekili Mehmet Keçeciler, Yetki
Kanunu Tasarısının görüşmeleri
sırasında, İstanbul Milletvekili Ali Oğuz'un,
ileri sürmüş olduğu görüşlerden
farklı görüşleri kendisine atfetmesi nedeniyle
bir açıklamada bulundu.

Alınan karar gereğince, 21 Kasım
1996 Perşembe günü saat 14.00'te toplanmak üzere,
birleşime 19.56'da son verildi.

Uluç Gürkan

Başkanvekili

 Kâzım Üstüner Zeki Ergezen

 Burdur Bitlis

 Kâtip Üye Kâtip Üye




BİRİNCİ OTURUM

Açılma Saati : 14.00

21 Kasım 1996 Perşembe

BAŞKAN : Başkanvekili Uluç
GÜRKAN

KÂTİP ÜYELER : Zeki
ERGEZEN (Bitlis), Kadir BOZKURT (Sinop)



 

BAŞKAN - Türkiye Büyük Millet
Meclisinin 21 inci Birleşimini açıyorum.

II. - YOKLAMA

BAŞKAN - Ad okunmak suretiyle yoklama yapılacaktır;
sayın milletvekillerinin, salonda bulunduklarını
yüksek sesle belirtmelerini rica ediyorum.

(Yoklama yapıldı)

BAŞKAN - Sayın milletvekilleri, toplantı
yetersayısı yoktur. 

Sayın Kapusuz, 100 kişiye ihtiyacınız
var.

Ne kadar ara vermemi istersiniz?..

ALİ RIZA GÖNÜL (Aydın) -
Saat 15.00'e kadar...

BAŞKAN - Saat 15.00'te toplanmak üzere
birleşime ara veriyorum.


Kapanma Saati : 14.23



İKİNCİ OTURUM

Açılma Saati : 15.00

BAŞKAN : Başkanvekili Uluç
GÜRKAN

KÂTİP ÜYELER : Zeki
ERGEZEN (Bitlis), Kadir BOZKURT (Sinop)



BAŞKAN - Türkiye Büyük Millet
Meclisinin 21 inci Birleşiminin İkinci Oturumunu
açıyorum.

II. - YOKLAMA

BAŞKAN - Ad okunmak suretiyle yoklama yapılacaktır;
sayın milletvekillerinin, salonda bulunduklarını
yüksek sesle belirtmelerini rica ediyorum.

(Yoklama yapıldı)

BAŞKAN - Yoklama sırasında salonda
bulunmayan sayın milletvekilleri oy pusulalarını
göndersinler ve lütfen, salondan ayrılmasınlar.

SALİH KAPUSUZ (Kayseri) - Verip çıkanlar
oldu...

BAŞKAN - Lütfen, burada olmalarını
temin ediniz.

SALİH KAPUSUZ (Kayseri) - Sayın Başkan,
biraz önce, Ali Dinçer Beyi gördüm; kâğıdını
verdi, dışarı çıktı.

BAŞKAN - Lütfen... Temin edin... Benim
yapacağım bir şey yok kritikse sayı...

SALİH KAPUSUZ (Kayseri) - Ben, size, misal
olarak Ali Beyi söylüyorum.

BAŞKAN - Lütfen, oy pusulasını
gönderen sayın milletvekilleri salonda bulunsunlar.

Sayın milletvekilleri, toplantı yetersayımız
yoktur.

Alınan karar gereğince, basın ahlak
ve meslek esaslarına aykırı olarak görsel
ve yazılı basında yer alan yayınlar
konusundaki genel görüşmeyi yapmak ve diğer
denetim konularını görüşmek için,
26 Kasım 1996 Salı günü saat 15.00'te
toplanmak üzere, birleşimi kapatıyorum. 

Kapanma Saati : 15.25



III. -SORULAR VE CEVAPLAR

A) YAZILI SORULAR VE CEVAPLARI

1. -Hatay Milletvekili Atila Sav'ın, özel
korumalara ilişkin sorusu ve İçişleri
Bakanı Meral Akşener'in yazılı cevabı
(7/1516)

Türkiye Büyük Millet Meclisi
Başkanlığına

Başta Sayın Başbakan olmak üzere
kimi bakan ve milletvekillerinin Devletçe görevlendirilen
koruma görevlileri dışında “özel
koruma” denen kişilerce korunduğu bizzat gözlemlediğimiz
ya da basın ve yayın organlarından izlediğimiz
olaylarla belli olmaktadır. Bu konuda Sayın İçişleri
Bakanını aşağıdaki sorularımı
yazılı olarak yanıtlamasının
sağlanması için gerekli işlemin yapılmasını
arz ederim.  15.10.1996

Saygılarımla.

  Atila Sav

  Hatay

Soru :

Aralarında Başbakan ile halen görev
yapan bakanların, geçmişte görev yapmış
bir kısım bakanların ve halen kritik görevlerde
bulunan bir kısım kamu görevlilerinin, basın
üyelerinin ve başkaca nedenlerle terör örgütlerince
hedef alınan kimi görevlilerin Devletin güvenlik
güçlerince korunduğu biliniyor. Ancak bunlar arasında
bulunan kimi siyaset adamlarının bu güvenlik
ve koruma önlemini yeterli saymayarak “özel korumalar”
görevlendirdikleri ve bu “özel” görevlilerle
kamu görevlileri arasında yakışık
almayan çatışma ve kavgalar olduğu basında
ve TV yayınlarında görüntülü
olarak yer almaktadır.

1. Bu korumalara, devlete özgü bir görev
olan güvenlik görevini kim vermektedir? Bunların
kadroları nerededir; ücretlerini ve giderlerini kim
ödemektedir?

2. Yaptıkları işin bir gereği
olarak silah taşıdıkları her haliyle
belli olan bu kişilerin “silah taşıma
izni” nin hangi nedenle ve hangi makamlardan sağlandığı
bilinmekte midir?

3. Durumları ve çalışmaları
tümüyle yürürlükteki hukuk kurallarına
aykırı olan bu özel korumalarla ilgili önleyici
girişimlerin Bakanlığınızca yapılması
düşünülmekte midir? Eğer düşünülüyorsa
hangi yöntemlerle bu çalışma yürütülmektedir?

 T. C.

 İçişleri Bakanlığı

 Emniyet Genel Müdürlüğü
21.11.1996

 Sayı :B.05.1.EGM.0.12.01.01-255465

Konu :Yazılı Soru Önergesi.

Türkiye Büyük Millet Meclisi
Başkanlığına

İlgi :TBMM Başkanlığının
1.11.1996 gün ve Kan. Kar. Md. A.01.0.GNS.0.10.00.02-7/1516-3780/10524
sayılı yazısı.

Hatay Milletvekili Atila Sav tarafından TBMM
Başkanlığına sunulan ve tarafımdan
yazılı olarak cevaplandırılması
istenilen soru önergesinin cevabı aşağıya
çıkarılmıştır.

1. 3713 sayılı Terörle Mücadele
Kanununun 20 nci maddesine istinaden yürürlüğe
konulan “Koruma Hizmetleri Yönetmeliği ve Başbakanı
ve Bakanları Koruma Yönetmeliklerine” göre
koruma hizmeti için genel kolluk kuvvetlerinden yeteri
kadar personel görevlendirilmekte, özel koruma görevlendirilmediği
gibi herhangi bir ücret de ödenmemektedir.

2. 6136 sayılı Ateşli Silahlar
ve Bıçaklar Hakkındaki Kanuna göre,
bu kanunda öngörülen nitelikleri taşıyan
her Türk vatandaşına kanunda sayılan
nitelikleri taşımaları halinde silah taşıma
ruhsatı verilmektedir.

3. Kanun ve Yönetmeliklerde belirtilen kamu
görevlileri dışında hiç kimsenin
özel koruma görevlisi tahsis etmesi mümkün
bulunmamakla beraber fanatik bazı parti mensuplarının
bazı devlet büyükleri yakınına
kadar sokularak zaman zaman koruma görevlerini aksatıcı
davranışlarda bulunduğu gözlenmekte olup,
bu hususların önlenmesi için Bakanlığımızca
gerekli tedbirler alınmaktadır.

Bilgilerinize arz ederim.

  Dr. Meral Akşener

  İçişleri Bakanı

2. -İstanbul Milletvekili Bülent Akarcalı'nın,
Tunceli'de giriş-çıkışlarda kısıtlamalar
yapıldığı ve karne ile gıda uygulamasının
başlatıladığı iddiasına
ilişkin sorusu ve İçişleri Bakanı
Meral Akşener'in yazılı cevabı (7/1544)

Türkiye Büyük Millet Meclisi
Başkanlığına

Aşağıdaki sorularımın
İçişleri Bakanı Sayın Mehmet
Ağar tarafından yazılı olarak cevaplandırılmasını
arz ederim.

  Bülent Akarcalı

  İstanbul

1. Tunceli'de vatandaşların kente giriş-çıkışlarında
uygulanan kısıtlamalar hangi boyuttadır?

2. Tunceli kırsal kesimde varolan “Karne”
ile gıda uygulamasının şehir merkezinde
de başlatıldığı doğru mudur?
Bu, gerekli midir?

3. Halkın, kendi ürününü
başta buğday olmak üzere öğütülüp
karakola teslim ettiği, daha sonra karakolun bunları
taksit taksit vatandaşa dağıttığı
doğru mudur?

4. Bu bağlamda, 4 kişilik bir aileye verilen
50 kg. un/37 günlük oran yeterli midir?

 T. C.

 İçişleri Bakanlığı

 Emniyet Genel Müdürlüğü
21.11.1996

 Sayı :B.05.1.EGM.0.12.01.01-255467

Konu :Yazılı Soru Önergesi.

Türkiye Büyük Millet Meclisi
Başkanlığına

İlgi :TBMM Başkanlığının
1.11.1996 gün ve  A.01.0.GNS.0.10.00.02-7/1544-3876/10728
sayılı yazısı.

İstanbul Milletvekili Bülent Akarcalı
tarafından TBMM Başkanlığına sunulan
ve tarafımdan yazılı olarak cevaplandırılması
istenilen soru önergesinin cevabı aşağıya
çıkarılmıştır.

Tunceli İlinde vatandaşlarımızın
kente giriş-çıkışlarında
herhangi bir kısıtlama olmayıp, sadece belirli
kontrol noktalarında güvenlik güçlerince
aranan terör örgütü mensuplarını
saptamaya yönelik normal kimlik kontrolü yapılmaktadır.

Tunceli il merkezinde ya da kırsal kesimde
karne ile gıda uygulaması sözkonusu değildir.Terör
örgütlerinin lojistik desteğini kesmek ve erzak
teminini engellemek üzere yapılmakta olan uygulamalar,
kırsal alana çıkarılan gıda
maddelerinin tür ve miktar kısıtlamasına
yönelik olmayıp sadece kırsal alana çıkarılan
gıda maddelerinden güvenlik güçlerinin
bilgisinin olmasına yönelik bir uygulamadır.

Terörün yoğun olduğu bölgemizde
gerek vatandaşlarımızın güvenliğini
temin, gerekse buğdaylarının getirilip götürülmesi
esnasında terör örgütlerinin saldırısını
ve bu yolla erzak temin etme imkânlarını önlemek
amacıyla güvenlik tedbirleri alınarak vatandaşlarımızın
öğüttükleri bu gıda maddelerini güvenlik
içerisinde nakletmeleri sağlanmaktadır.

Bu önlemlerle, örgüte yardım
ve yatakçılık yapanların yakalanması
ve lojistik malzeme temininin engellenmesi amaçlanmıştır.

Bilgilerinize arz ederim.

  Dr. Meral Akşener

  İçişleri Bakanı

3.-İstanbul Milletvekili Bülent Akarcalı'nın,
Başbakanın özel korumalarına ilişkin
sorusu ve İçişleri Bakanı Meral Akşener'in
yazılı cevabı (7/1545)

Türkiye Büyük Millet Meclisi
Başkanlığına

Aşağıdaki sorularımın
İçişleri Bakanı Sayın Mehmet
Ağar tarafından yazılı olarak cevaplandırılmasını
arz ederim.

  Bülent Akarcalı

  İstanbul

Devlette Başbakanı Devlete ait resmî
korumalar korur.

1. Bu anlamda, Başbakanın etrafından
kendilerini özel koruma olarak tanımlayan kişiler
hangi kurallara göre bulunmaktadırlar?

2. Bu durum, Devletin ve İçişleri
Bakanlığının itibarını
zedelememekte midir?

 T. C.

 İçişleri Bakanlığı

 Emniyet Genel Müdürlüğü
21.11.1996

 Sayı :B.05.1.EGM.0.12.01.01-255466

Konu :Yazılı Soru Önergesi.

Türkiye Büyük Millet Meclisi
Başkanlığına

İlgi :TBMM Başkanlığının
1.11.1996 gün ve Kan. Kar. Md. A.01.0.GNS.0.10.00.02-4009/10727-7/1545
 sayılı yazısı.

İstanbul Milletvekili Bülent Akarcalı
tarafından TBMMBaşkanlığına sunulan
ve tarafımdan yazılı olarak cevaplandırılması
istenilen soru önergesinin cevabı aşağıya
çıkarılmıştır.

Sayın Başbakanımız, 1984
yılında yürürlüğe konulan “EYT
2-5 sayılı Başbakanı ve Bakanları
Koruma Hizmetleri Yönetmeliği” hükümlerine
göre Başbakanlık Koruma Müdürlüğü
görevlilerince korunmaktadır.

Bilgilerinize arz ederim.

  Dr. Meral Akşener

  İçişleri Bakanı

4. -Samsun Milletvekili Yalçın Gürtan'ın,
Samsun organize sanayii bölgesine ilişkin sorusu ve
Sanayi ve Ticaret Bakanı Yalım Erez'in yazılı
cevabı (7/1551)

Türkiye Büyük Millet Meclisi
Başkanlığına

Aşağıdaki sorularımın
Sanayi ve Ticaret Bakanı Sayın Yalım Erez
tarafından yazılı olarak cevaplandırılması
hususunda gereğini tensiplerinize arz ederim.  22.10.1996

  Av. Yalçın Gürtan

  Samsun

1996 Temmuz ayı itibariyle Samsun Organize
Sanayi Bölgesinde bulunan :130 parselden, 109'unun tahsisinin
yapıldığı, ve 21 parselin ise boş
olduğunu, 41 parselde, 23 tesisin üretime geçtiğini,
26 parselde 17 tesisin inşaat safhasında olduğunu
ve 42 parselde 22 tesisin proje safhasında kaldığını
öğrenmiş bulunuyorum.

1. Samsun Organize Sanayiinde; kuruluşu tamamlanarak
üretime geçmiş olan tesislerin isimleri nelerdir?

2. Samsun Organize Sanayiinde; inşaat safhasında
olan tesislerin yer tahsis tarihleri ile üretime geçebilecekleri
tarihler hangi tarihtir?

3. Samsun Organize Sanayiinde; halen boş olarak
kaç parsel bulunmaktadır?

4. 1995'de bitirilmesi kararlaştırılan
Samsun Organize Sanayi arıtma tesisi hangi sebeplerden
dolayı bitirilmemiştir?Ne zaman bitirilecektir?

5. Samsun Organize Sanayi çevre düzenlemeleri
ve yolları neden tamamlanmamıştır?
Ne zaman tamamlanacaktır?

6. Sanayicilere tahsisi yapılan parsellerin
iktisap tarihleri ile, sanayicilere işletmelerini kurmaları
için tanınan süre ne kadardır?

7. Sanayici firmaları tahsisatı yapıldığı
halde verilen süre içinde faaliyete geçmeyen
firmalar için ne gibi yasal işlemler yapılmıştır?

 T. C.

 Sanayi ve Ticaret Bakanlığı

 Basın ve Halkla İlişkiler Müşavirliği
18.11.1996

 Sayı :B.140.BHİ.01-317

Konu :Yazılı Soru Önergesi.

Türkiye Büyük Millet Meclisi
Başkanlığına

İlgi :1.11.1996 tarih ve A.01.0.GNS.0.10.00.02-4006/10782
sayılı yazınız.

Samsun Milletvekili Yalçın Gürtan'ın,
Samsun Organize Sanayi Bölgesi Projesine ilişkin olarak
tarafımdan cevaplandırılmasını
istediği (7/1551) esas nolu yazılı soru önergesiyle
ilgili cevabımız ekte takdim edilmiştir.

Bilgilerinizi ve gereğini arz ederim.

  Yalım Erez

  Sanayi ve Ticaret Bakanı

Samsun Milletvekili Sayın Yalçın
Gürtan'ın Samsun Organize Sanayi Bölgesine Ait
Soru Önergesi İle İlgili Hazırlanan
Özet Bilgiler

Soru 1. Samsun Organize Sanayiinde; kuruluşu
tamamlanarak üretime geçmiş olan tesislerin
isimleri nelerdir?

Cevap 1. Samsun Organize Sanayi Bölgesinde kuruluşu
tamamlanarak üretime geçmiş olan tesislerin
isimleri aşağıda belirtilmiştir.

           Firma Adı :

 1. Yıldız Kimya San. ve Tic. A. Ş.

 2. Mustafa Aksoy

 3. Kılıçlar Doğrama ve
Kereste Tic. Koll. Şti.

 4. Kar-Ker Karadeniz Kereste Ltd. Şti.

 5. Birlik Emaye San. Tic. A. Ş.

 6. İhsan Akdemir

 7. Uzunlar Cam Elyaf Takviyeli Polyester ve Plastik
Mamulleri San. ve Tic. Ltd. Şti.

 8. Bahadır Tıbbî Aletler San.
ve Tic. Ltd. Şti.

 9. Hamdi Topal

 10. Samsun Segman ve Gömlek San. ve Tic. Ltd.
Şti.

 11. Doğu Makina San. A. Ş.

 12. F.K.K. Güney Oto Lastik Takoz San. ve Tic.
A. Ş.

 13. Alba Plastik Ambalaj San. ve Tic. A. Ş.

 14. Yılmaz Giyim San. İhr. İth.
ve Tic. Ltd. Şti.

 15. Kestek Isı Cihazları San. ve Tic.
Ltd. Şti.

 16. Resman Isı Cam San. ve Tic. A. Ş.

 17. Samasa Samsun Ağaç San. ve Tic. A.
Ş.

 18. Ak Metal San. ve Tic. A. Ş.

 19. As Çelik Döküm İşleme
San. ve Tic. Ltd. Şti.

 20. Hadde Bakır ve Filmaşin San. A.
Ş.

 21. Eralsan Metal San. A. Ş.

 22. Campor Yapı Malzemeleri ve Tic. A. Ş.

 23. Yapay Jüt Çuval San.A. Ş.

Soru 2. Samsun Organize Sanayiinde; inşaat
safhasında olan tesislerin yer tahsis tarihleri ile üretime
geçebilecekleri tarihler hangi tarihtir?

Cevap 2. Samsun Organize Sanayi Bölgesinde inşaat
safhasında olan tesisler aşağıda belirtilmiştir.

  Firma Adı Sözleşme Tarihi
İnşaatın Durumu

 1. Talip Demirağ 17.3.1995 Çatı
seviyesinde

 2. Güngörsün Gıda San. Tic.
İml. İhr. ve 

  İth. Ltd. Şti. 21.9.1992 Çatı
seviyesinde

 3. Görgeç Koll. Şti. 1.6.1994
Subasman tamamlandı

 4. Ahenk Şekerleme Koll. Şti. 9.10.1995
İnce işler yapılıyor.

 5. Demirel Çelik Döküm Makine

  Tic. ve San. Ltd. Şti. 10.8.1994 Çatı
seviyesinde

 6. Nurdoğan Genç 1.7.1992 Çatı
seviyesinde

 7. Halil-Hayri Bahadır Ortaklığı
19.8.1992 İnce işler yapılıyor

 8. Kutlu Kereste Tic. ve San. Ltd. Şti. 15.3.1995
İnce işler yapılıyor

 9. Kenan Saraç 18.7.1992 Subasman tamamlandı

 10. Canas Makine San. ve Tic. Ltd. Şti. 6.8.1992
İnce işler yapılıyor

 11. Saraçoğlu Kuruyemiş Gıda
San. ve Tic. Ltd. Şti. 26.8.1993 İnce işler
yapılıyor

 12. Zeki Kahraman 22.7.1992 Çatı seviyesinde

 13. Oto Binbirçeşit Koll. Şti.
17.7.1992 Çatı seviyesinde

 14. Ali Sağlam 15.7.1992 Subasman tamamlandı

 15. Dü-El San Dündar Elektromekanik

  San. ve Tic. Ltd. Şti. 14.7.1993 Çatı
seviyesinde

 16. Halit Uyanık 9.9.1993 Subasman seviyesinde

 17. Metin Burma 26.11.1992 Subasman tamamlandı

 18. Samsun Makine San.A. Ş. 28.12.1994 Çatı
seviyesinde

 19. Yeşilyurt Demir Çekme San. ve Tic.
Ltd. Şti. 28.12.1993 Subasman devam ediyor.

 20. Formel Yapı Malzemeleri San. ve Tic.
Ltd. Şti. 24.10.1995 Çatı seviyesinde

 21. Asem Mühendislik ve Makine İmalat

  San. ve Tic. A. Ş. 13.9.1993 Kaba inşaatı
devam ediyor.

 22. Alimünyum Metal San. ve Tic. A. Ş.
7.9.1993 Çatı seviyesinde

 23. Ali Kolbakır 14.7.1992 Çatı
seviyesinde

Subasman seviyesindeki fabrika inşaatlarının
mevsim koşulları elverdiği takdirde ortalama
1 yıl, çatı seviyesinde olan fabrika inşaatlarının
ortalama 8 ay, ince işleri yapılmakta olan fabrika
inşaatlarının ortalama 4-6 ay içerisinde
bitirileceği görülmektedir.

Soru 3. Samsun Organize Sanayiinde; halen boş
olarak kaç parsel bulunmaktadır?

Cevap 3. Samsun Organize Sanayi Bölgesinde halen
tahsisi yapılabilecek İmar Planına göre
102 Ada 1 nolu 7.815 m2'lik sanayi parseli mevcuttur.

Soru 4. 1995'de bitirilmesi kararlaştırılan
Samsun Organize Sanayi Arıtma Tesisi hangi sebeplerden
dolayı bitirilmemiştir? Ne zaman bitirilecektir?

Cevap 4. Samsun Organize Sanayi Bölgesi Arıtma
Tesisi ile ilgili olarak; “Atıksu Arıtma Tesisi
Proje İhale Dosyası” çalışmalarına
Haziran 1996 tarihinde başlanmıştır.
Halen bölgenin tümünün kanalizasyon şebekesi
ve terfi merkezi istasyonu imalatları tamamlanmış
olup, faaliyete geçirilmiştir.

Soru 5. Samsun Organize Sanayi çevre düzenlemeleri
ve yolları neden tamamlanmamıştır?
Ne zaman tamamlanacaktır?

Cevap 5. Samsun Organize Sanayi Bölgesi imar
planı içerisindeki ulaşım yollarının
beton kaplama ve yaya kaldırımları dahil
imalatları % 98 oranında bitirilmiş ve hizmete
açılmıştır. Faaliyete geçen
firmaların, kendi parselleri içerisindeki yeşil
alanların çevre düzenlemeleri de büyük
nispette yapılmıştır.

Soru 6. Sanayicilere tahsisi yapılan parsellerin
iktisap tarihleri ile, sanayicilere işletmelerini kurmaları
için tanınan süre ne kadardır?

Cevap 6. Samsun Organize Sanayi Bölgesinde arsa
tahsis başvuruları, Tip İç Talimatname
ve Satış Vaadi ile Arsa Tahsis ve Satış
Sözleşmesi hükümleri doğrultusunda, müteşebbis
teşekkülce aylık olağan toplantılarda
değerlendirilmesi yapılarak aşağıdaki
işlem sırası takip edilmektedir.

Organize Sanayi Bölgeleri Tip İç
Talimatname şartlarına uyma kaydıyla her firma
veya şahıs bölgede faaliyette bulunmak haklarına
sahiptir. Ancak; fabrika niteliği arz etmeyen ve Küçük
Sanayi Siteleri kapsamına giren sanayi kesimi ile belli
bir imalat programı bulunmayan tamirhane, depo ve atölyeler
ile bölgede yer almasında sakınca görülen,
patlayıcı ve yanıcı madde imal edenler,
tasfiyesi mümkün olmayan her türlü atık
çıkaran sanayi kollarına Organize Sanayi
Bölgesinde yer verilmez. Arsa tahsis  müracaatlarının,
mevcut parselden, alan ve adet yönünden fazla olması
halinde müteşebbis teşekkül bölgede
yer alması daha yararlı olacak işletmeleri
seçer. Tesis kurmak isteyen firma veya şahıs,
bu amaçla hazırlanmış formları
doldurarak bölgeye verir. Müracaat müteşebbis
teşekkülce incelenerek yeterli bulunduğu takdirde
ilgiliye tespit edilen parsel ve satış şartları
ile birlikte keyfiyet bildirilir.

Müracaat sahibi, arsa satış şartları
hususunda mutabık kaldıktan sonra hazırlayacağı
 Avan Projeleri 6 ay zarfında kontrol ve tasdik için
iki takım halinde bölge müdürlüğüne
verir. Projede iş akımı, teçhizat ve
kapladıkları alanlar şematik olarak belirtilir.

Avan projenin tasdikinden sonra müracaat sahibi
sözleşme yapmaya davet edilir. Müteşebbis
Teşekkül ile sanayici arasında karşılıklı
Satış Vaadi ile Arsa Tahsis ve Satış
Sözleşmesinin Noterlikte akdedilmesi ile satış
gerçekleşir.İmzalanan Satış Vaadi
ile Arsa Tahsis ve Satış Sözleşmesi Tapu
Siciline Şerh edilir.

Satış Vaadi ile Arsa Tahsis ve Satış
Sözleşmesinden sonra 6 ay zarfında uygulama
projeleri istenir. Sanayici; Bölge Müdürlüğünün
tasdik şartlarına, Avan Projelere ve Bölge İç
Talimatnamesine uygun olmak kaydıyla hazırlayacağı
projelerle ilgili belediyesine müracaat ederek inşaat
ruhsatını alır.

Satış Vaadi ile Arsa Tahsis ve Satış
Sözleşmesi hükümlerine göre; Sanayici;
Organize Sanayi Bölgesinin altyapı durumu inşaata
elverdiğinde kendisine yapılacak tebligatı takiben
en geç 1 yıl içinde inşaata başlama
ve yine inşaata başlama tarihinden itibaren 3 yıl
içinde işletmeye açma durumundadır.
Ancak muteber sebeplerle sanayicinin talebi neticesinde müteşebbis
teşekkül kararı ile bu süre 1 yıl
daha uzatılabilir. Bölge iç talimatnamesi hükümlerine
göre de; Müteşebbis Teşekkül sanayicinin
inşaata başlama süresini uzatabilir veya Satış
Vaadi ile Arsa Tahsis ve Satış Sözleşmesini
iptal edebilir.Aynı şekilde işletmeye açılma
süresinin uzatılması yönünde sanayicinin
talebi olursa müteşebbis teşekkül talebi
inceler, uygun gördüğü takdirde verilecek ek
süreyi tespit eder. Deneme üretimine başlanması
işletmeye açma sayılır.

Soru 7.  Sanayici firmaları tahsisatı
yapıldığı halde verilen süre içinde
faaliyete geçmeyen firmalar için ne gibi yasal işlemler
yapılmıştır?

Cevap 7. 6 ncı maddedeki başvuru usul
ve esasları dahilinde, Müteşebbis Teşekkülün
bilgisi ve takdiri içerisinde olmak üzere; Organize
Sanayi Bölgesinin altyapı durumunun inşaata
elverdiği ve firmalara, Satış Vaadi ile Arsa
Tahsis ve Satış Sözleşmesi hükümlerine
göre inşaata başlama süreleri tebliğ
edilmiştir. Bunun dışında henüz
Satış Vaadi ile Arsa Tahsis ve Satış
Sözleşmesi imzalama safhasına gelmeden vecibelerini
yerine getirmeyen firmaların tahsis kararları Müteşebbis
Teşekkülce iptal edilerek o güne kadar yatırmış
oldukları meblağlar kendilerine iade edilmiştir.
Satış Vaadi ile Arsa Tahsis ve Satış
Sözleşmesi akdedildiği halde vecibelerini yerine
getirmeyen firmaların sözleşmeleri fesh edilerek
alınan mahkeme kararları ile sözleşmelerinin
tapu kütüğündeki şerhleri kaldırılmıştır.

Ekim 1996 tarihi itibariyle tahsis edilen parsellerdeki
faaliyetler :

Toplam Sanayi Parseli Adedi :117 adet (İmar
planına göre 132 olan parsel adedi tevhidler sonucu
117 adet olmuştur.)

Toplam Parsel Alanı :963 456 m2

Tahsis Edilen Parseller :114 adet (926 883 m2)

T.S.E.'ye Tahsis Edilen Parsel :2 adet (15 117 m2)

Tahsis Edilen Parsellerde;

a) Üretime geçen 23 firma 50 adet parselde
347 731 m2

b) İnşa halinde 23 firma 34 adet parselde
320 112 m2

c) Proje aşamasında 25 firma 30 adet
parselde 259 040 m2

(Toplam 71 firma 114 adet parselde 926 883 m2)

5. -İstanbul Milletvekili Bülent Akarcalı'nın,
Güneydoğu illerine özel sektör firmalarının
bayilik veya acentalık vermedikleri iddiasına ilişkin
sorusu ve Sanayi ve Ticaret Bakanı Yalım Erez'in
yazılı cevabı (7/1556)

Türkiye Büyük Millet Meclisi
Başkanlığına

Aşağıdaki sorumun Sanayi ve Ticaret
Bakanı Sayın Yalım Erez tarafından
yazılı olarak cevaplandırılmasını
arz ederim.

  Bülent Akarcalı

  İstanbul

Başta Şırnak olmak üzere,
kimi Güneydoğu illerine özel sektör firmalarının
bayilik, acentalık vb. vermekten imtina ettikleri duyulmaktadır.

1. Vatandaşlarımızın mağduriyetlerine
yolaçan bu durumun giderilmesi için ne gibi tedbirler
alınmasını öngörmektesiniz?

 T. C.

 Sanayi ve Ticaret Bakanlığı

 Basın ve Halkla İlişkiler Müşavirliği
18.11.1996

 Sayı :B.140.BHİ.01-315

Konu :Yazılı Soru Önergesi.

Türkiye Büyük Millet Meclisi
Başkanlığına

İlgi :1.11.1996 tarih ve A.01.0.GNS.0.10.00.02-4006/10782
sayılı  yazınız.

İstanbul Milletvekili Bülent Akarcalı'nın
Güneydoğu illerine özel sektör firmalarının
bayilik veya acentalık vermedikleri iddiasına ilişkin
olarak tarafımdan cevaplandırılmasını
istediği (7/1556) esas nolu yazılı soru önergesiyle
ilgili cevabımız ekte takdim edilmiştir.

Bilgilerinizi ve gereğini arz ederim.

  Yalım Erez

  Sanayi ve Ticaret Bakanı

İstanbul Milletvekili Bülent
Akarcalı'nın Yazılı Sorularına
Cevaplarımız

Konuyla ilgili olarak Bakanlığımızca
yapılan inceleme ve değerlendirmeler sonucunda, Bakanlığımızın
bu konuda herhangi bir yasal sorumluluğu ve görevi olmadığı
tespit edilmiştir. Bu itibarla, Bakanlığımızca
bu hususta özel sektöre doğrudan müdahale etmek
mümkün görülmemektedir.

Bununla birlikte, durum Türkiye Odalar ve Borsalar
Birliğine iletilerek, üyelerinin bilgilendirilmesi ve
Güneydoğu bölgemizdeki gelişmeler de dikkate
alınarak, firmaların bu bölgemize bayilik ve
acentalık verilmesi hususunda olumlu ve hassas olmaları
ifade edilmiştir.

Ayrıca Bakanlığımız,
Sanayi Mallarının Satış Sonrası
Hizmetleri Hakkındaki Tebliğ (TRKGM-95/137-138) ve
ithalat 96/6 sayılı Tebliğ kapsamında,
imalatçı veya ithalatçıların
imal ve/veya ithal ettikleri sanayi mallarının kullanımı
süresince her türlü satış sonrası
hizmetlerini yerine getirmek üzere, Güneydoğu bölgemizde
dahil olmak üzere, yedi bölgede merkezi servis ve servis
istasyonları kurulması uygulamasına başlamıştır.

6. -Niğde Milletvekili Akın Gönen'in,
korunmaya muhtaç çocukların istihdamına
ilişkin sorusu ve Devlet Bakanı Sacit Günbey'in
yazılı cevabı (7/1569)

Türkiye Büyük Millet Meclisi
Başkanlığına

Korunmaya muhtaç çocukların
istihdamına ilişkin aşağıdaki sorularımın,
SHÇEK'den sorumlu Sayın Devlet Bakanı tarafından
yazılı olarak cevaplandırılmasını
arz ederim.

Saygılarımla.  30.10.1996

  Akın Gönen

  Niğde

1. 25.2.11988 tarih ve 3413 sayılı
Yasanın amir hükümleri, hangi statüde olursa
olsun Kamu Kurum ve Kuruluşlarının, her yılın
başında tahsis edilen serbest kadrolarının
binde birini, reşit oluncaya kadar SHÇEK tarafından
bakılan ve korunan çocuklar için kullanmalarını
zorunlu kılmaktadır. Yasanın yayınlandığı
ve yürürlüğe girdiği tarihten bu güne
kadar, bu hükümler çerçevesinde işe
yerleştirilmeye hak kazanıp yerleştirilenlerle,
hak kazandıkları halde yerleştirilemeyen ve
halen bekleyen gençlerimizin öğrenim durumlarına
göre sayıları nedir?

2. Kanundan kaynaklanan yükümlülüklerini
yerine getirmeyen ya da getirmemekte direnen kamu kurum ve kuruluşları
hangileridir?Bunların personelden sorumlu yöneticileri
hakkında ne gibi işlemler (görevi ihmal görevi
kötüye kullanma) yapılamıştır
ya da yapılmaktadır? Sonuçları nedir?

3. İşe yerleştirilmeye hak kazanan
gençlerden ilkokul ve orta okul mezunlarının,
bunların özellikle çalışabilecekleri
Mahallî İdareler (Belediyeler, özel idareler),
Köy Hizmetleri Genel Müdürlüğü, DSİ
Genel Müdürlüğü, Karayolları Genel
Müdürlüğü vb. kuruluşlarda istihdamı
konusunda bir teşebbüsünüz ve bu kuruluşlarla
temasınız var mıdır? Varsa ne gibi
sonuçlar alınmıştır? Özellikle
Büyükşehir Belediyeleri başta olmak üzere
diğer belediyelerde ve özel idarelerde istihdam edilen
ilkokul ve orta okul mezunu gençlerimiz var mıdır?
Varsa sayıları nedir?

 T. C.

 Başbakanlık

 Sosyal Hizmetler ve Çocuk Esirgeme Kurumu
20.11.1996

 Genel Müdürlüğü

 Sayı :B.02.1.SÇE.0.11.00.03.Ç-10-96/2089

Konu :3413 Sayılı Kanun.

Türkiye Büyük Millet Meclisi
Başkanlığına

(Kanunlar ve Kararlar Dairesi Başkanlığı)

İlgi :8.11.1996 tarih ve 1569/3989/11001 sayılı
yazınız.

Niğde Milletvekili Akın Gönen tarafından
korunmaya muhtaç çocukların istihdam sorunlarına
ilişkin olarak Bakanlığımıza yöneltilen
soru önergesi hakkındaki cevaplarımıza
ilişkin bilgi ve belgeler ekte gönderilmiştir.

Bilgilerinize arz ederim.

  Prof Dr. Sacit Günbey

  Devlet Bakanı

Niğde Milletvekili Akın Gönen'in
Korunmaya Muhtaç Çocukların İstihdam
Sorunlarına İlişkin olarak vermiş olduğu
soru önergesinin cevapları aşağıda
verilmiştir.

1. 25.2.1988 tarih ve 3413 sayılı Kanunun
ek birinci maddesi gereğince bugüne kadar 9 473 çocuk
işe yerleştirilmiştir. 3 853 çocuk ise
işe yerleştirilmek üzere sırada beklemektedir.

Bugüne kadar işe yerleştirilmeye
hak kazanıp yerleştirilenlerle, hak kazandıkları
halde yerleştirilmeyen ve halen bekleyen gençlerimizin
öğrenim durumlarına göre sayıları
ise Ek 1'de verilmiştir.

2. Kanundan kaynaklanan yükümlülüklerini
yerine getirmeyen kamu kurum ve kuruluşlarının
listesi Ek2'de yer almıştır.

Bu kamu kurum ve kuruluşları ile çeşitli
dönemlerde yapılan yazışma örnekleri
ise Ek 3'de belirtilmiştir. Yapılan yazışmalara
rağmen sınav açmayan kamu kurumu ve kuruluşlarının
listesi yıl sonunda gereği yapılmak üzere
Başbakanlık Teftiş Kurulu Başkanlığına
bildirilmektedir.

3. 3413 sayılı Kanun kapsamında
bulunan gençlerimizin mahallî idarelerde istihdamı
konusunda da yazışmalar yapılmıştır.
(Ek 4) Ancak bu konuda bugüne kadar olumlu bir sonuç
alınamamıştır.

3413 Sayılı Kanun Gereği
Kamu Kurum ve Kuruluşlarında İşe Yerleştirilen
Çocukların Öğrenim Durumlarına Göre
Dağılımları :

 Öğrenim Durumu Sayı

 İlkokul 4450

 Ortaokul 1922

 Lise ve Dengi 2906

 Fakülte-Yüksekokul 195

3413 Sayılı Kanun Kapsamında
Bulunup İşe Yerleştirilmek Üzere Sırada
Bekleyen  Çocukların Öğrenim Durumlarına
Göre Dağılımları :

 Öğrenim Durumu Sayı

 FAKÜLTE

 Orman Mühendisi 1

 Makine Mühendisi 2

 Endüstri Mühendisi 1

 Kütüphanecilik 1

 MESLEK YÜKSEKOKULU

 Makine 3

 İnşaat 8

 Motor 2

 Sağlık Hizmetleri 2

 Konservatuar 1

 Taş İşletmeciliği 1

 Tapu ve Kadastro 2

 Muhasebe 1

 Turizm 2

 Ağaç İşleri 1

 Sivil Havacılık 1

 Tekstil 1

 ENDÜSTRİ MESLEK LİSESİ

 Ağaç İşleri 165

 Metal İşleri 180

 Torna Tesviye 120

 Yapı-Yapı Ressamlığı
ve İnşaat 45

 Tekstil 16

 Harita-Kadastro 5

 Kız Meslek Lisesi 80

 Düz Lise 200

 Öğretmen Lisesi 53

 İmam Hatip Lisesi 50

 Otelcilik ve Turizm 30

 Ortaokul 480

 İlkokul 2 500

1996 Yılında Sınav Açmayan
Kamu Kurum ve Kuruluşları

Adalet Bakanlığı

Maliye ve Gümrük Bakanlığı

Orman Bakanlığı

Sanayi ve Ticaret Bakanlığı

Çevre  Bakanlığı

Sayıştay Başkanlığı

Devlet İstatistik Enstitüsü Başkanlığı

Adlî Tıp Kurumu

Emniyet Genel Müdürlüğü

Yüksek Seçim Kurulu Başkanlığı

Refik Saydam Hıfzıssıhha Merkezi
Başkanlığı

Anadolu Üniversitesi

Atatürk Üniversitesi

Cumhuriyet Üniversitesi

Çukurova Üniversitesi

Dicle Üniversitesi

Fırat Üniversitesi

Gazi Üniversitesi

İnönü Üniversitesi

İstanbul Üniversitesi

İstanbul Teknik Üniversitesi

Karadeniz Teknik Üniversitesi

Marmara Üniversitesi

Mimar Sinan Üniversitesi

Ortadoğu Teknik Üniversitesi

Selçuk Üniversitesi

Trakya Üniversitesi

Yıldız Teknik Üniversitesi

100. Yıl Üniversitesi

Gençlik ve Spor Genel Müdürlüğü

Karayolları Genel Müdürlüğü

Orman Genel Müdürlüğü

Köy Hizmetleri Genel Müdürlüğü

İş ve İşçi Bulma
Kurumu Genel Müdürlüğü

 T. C.

 Başbakanlık 

 Sosyal Hizmetler Ve Çocuk Esirgeme Kurumu
24.5.1996

 Genel Müdürlüğü

 Sayı :B.02.1.SÇE.0.11.00.03-Ç-10-96/855

Konu :3413 Sayılı Kanun.

Türkiye Büyük Millet Meclisi
Başkanlığına

İlgi :a) 2 Mart 1995 tarih ve 22218 sayılı
Resmî Gazetede Yayınlanan “Korunmaya Muhtaç
Çocukların İşe Yerleştirilmesine
İlişkin Tüzük”

b) 10 Mart 1995 tarih ve B.02.1.SÇE.0.11.00.03.Ç-10-95/342
sayılı yazımız,

c) Başbakanlık Personel ve Prensipler
Genel Müdürlüğü'nün 25.3.1996 tarih
ve B.02.1.PPG.0.12.383.4629 sayılı yazı ve
1996/15 nolu genelgesi.

d) 26.4.1996 tarih ve 22622 sayılı
Resmî Gazetede yayınlanan 1996 Malî Yılı
Bütçe Kanunu.

24.5.1983 tarih ve 2828 sayılı Sosyal
Hizmetler ve Çocuk Esirgeme Kurumu Kanununa Bir Madde Eklenmesi
Hakkındaki 25.2.1988 tarih ve 3413 sayılı
Kanunda “Kamu Kurum ve Kuruluşları reşit
olana kadar Sosyal Hizmetler ve Çocuk Esirgeme Kurumu Genel
Müdürlüğü tarafından bakılan
ve korunan çocuklar için her yılbaşındaki;
hangi statüde olursa olsun serbest kadro mevcutlarının
binde biri nisbetindeki kısmını ayırarak
bu çocuklar arasında yapılacak sınavda
başarılı olanlar arasınadan atama yaparlar”
denilmektedir.

26 Nisan 1996 gün ve 22622 sayılı
Resmî Gazetede yayınlanan 1996 Malî Yılı
Bütçe Kanununun istihdam esasları, kadroların
kullanımı (Md. 48) bölümünde ise
Sosyal Hizmetler ve Çocuk Esirgeme Kurumu Genel Müdürlüğünün
bakım ve koruması altında bulunan ve 3413
sayılı Kanunun Ek 1 inci madde kapsamına
girenler için “Başbakanlıktan izin alınmasına
gerek olmadığı” ifadesi yer almakta olup
bu husus Başbakanlığın ilgi (c) Genelgesinde
de ayrıca belirtilmiştir.

3413 sayılı Kanunun amacı; her
yıl sayıları giderek artan korunmaya muhtaç
çocukları topluma kazandırmak, öğrenimini
ve onsekiz yaşını tamamlayarak yurttan ayrılma
aşamasına gelen gençleri sosyal güvenceye
kavuşturmak ve üretim sürecine katmaktır.

Kanunun uygulanması sırasında
koordinasyon görevi Sosyal Hizmetler ve Çocuk Esirgeme
Kurumu Genel Müdürlüğüne, uygulama görevi
ise tüm Kamu Kurum ve Kuruluşlarına verilmiştir.

Bu bakımdan 3413 sayılı Kanunun
ekte verilen “Sırada Bekleyen Çocuklar Listesi”
kapsamında değerlendirilerek 1996 yılı
içerisinde uygulanabilmesi hususunda gereğini arz ve
rica ederim.

  Dr. İmren Aykut

  Devlet Bakanı

Sırada Bekleyen Çocuk Sayısı
:

 FAKÜLTE

 Orman Mühendisi 1

 Makine Mühendisi 1

 Hukuk Fakültesi 2

 Endüstri Mühendisi 1

 Ziraat Mühendisi 1

 YÜKSEKOKUL :

 Makine 2

 İnşaat 2

 Çay Eksperliği 1

 Sağlık Hizmetleri 1

 Tütün Yet. ve İşletme 1

 Konservatuar 1

 Taş İşletmeciliği 1

 Tapu ve Kadastro 2

 ENDÜSTRİ MESLEK LİSELERİ
:

 Ağaç İşleri-Mobilya 152

 Metal İşleri 159

 Torna Tesviye 107

 Yapı-Yapı Ressamlığı
ve İnşaat 39

 Tekstil 16

 Diğer Bölümler 20

 Düz Lise 180

 Öğretmen Lisesi 53

 İmam Hatip Lisesi 50

 Otelcilik ve Turizm Meslek Lisesi 30

 Kız Meslek Lisesi (Çoc. Geliş.-Besl.
Giy.) 80

 Ortaokul Mezunu 400

 İlkokul Mezunu  2 500

1996 Yılında Sınav Açmayan
Kamu Kurum ve Kuruluşları

Başbakanlık

Adalet Bakanlığı

İçişleri Bakanlığı

Dışişleri Bakanlığı

Maliye ve Gümrük Bakanlığı

Millî Eğitim Bakanlığı

Bayındırlık ve İskân
Bakanlığı

Sağlık Bakanlığı

Ulaştırma Bakanlığı

Tarım ve Köyişleri Bakanlığı


Orman Bakanlığı

Çalışma ve Sosyal Güvenlik
Bakanlığı

Sanayi ve Ticaret Bakanlığı

Kültür Bakanlığı 

Çevre  Bakanlığı

Sayıştay Başkanlığı

Hazine Müsteşarlığı

Dış Ticaret Müseteşarlığı

Devlet Meteoroloji İşleri Genel Müdürlüğü

Devlet İstatistik Enstitüsü Başkanlığı

Adlî Tıp Kurumu

Emniyet Genel Müdürlüğü

Yüksek Seçim Kurulu Başkanlığı

Refik Saydam Hıfzıssıhha Merkezi
Başkanlığı

Anadolu Üniversitesi

Ankara Üniversitesi

Atatürk Üniversitesi

Cumhuriyet Üniversitesi

Çukurova Üniversitesi

Dicle Üniversitesi

Fırat Üniversitesi

Gazi Üniversitesi

İnönü Üniversitesi

İstanbul Üniversitesi

İstanbul Teknik Üniversitesi

Karadeniz Teknik Üniversitesi

Marmara Üniversitesi

Mimar Sinan Üniversitesi

Ortadoğu Teknik Üniversitesi

Selçuk Üniversitesi

Trakya Üniversitesi

Uludağ Üniversitesi

Yıldız Teknik Üniversitesi

100. Yıl Üniversitesi

Vakıflar Genel Müdürlüğü

Gençlik ve Spor Genel Müdürlüğü

Karayolları Genel Müdürlüğü

Sosyal Hizmet ve Çocuk Esirgeme Kurumu Genel
Müdürlüğü

Orman Genel Müdürlüğü

Köy Hizmetleri Genel Müdürlüğü

Emekli Sandığı Genel Müdürlüğü

İş ve İşçi Bulma
Kurumu Genel Müdürlüğü

Maden Tetkik Arama Genel Müdürlüğü

İller Bankası Genel Müdürlüğü

Millî Piyango İdaresi Genel Müdürlüğü

 T. C.

 Başbakanlık

 Sosyal Hizmetler ve Çocuk Esirgeme Kurumu
 19.10.1996

 Genel Müdürlüğü

 Sayı :B.02.1.SÇE.0.11.00.03.Ç-10-96/1619

Konu :3413 Sayılı Kanun.

Türkiye Büyük Millet Meclisi
Başkanlığına

İlgi :a) 2 Mart 1995 tarih ve 22218 sayılı
Resmî Gazetede Yayınlanan “Korunmaya Muhtaç
Çocukların İşe Yerleştirilmesine
İlişkin Tüzük”

b) 10 Mart 1995 tarih ve Ç-10-95/342 sayılı
yazımız,

c) Başbakanlık Personel ve Prensipler
Genel Müdürlüğünün 25.3.1996 tarih
ve 1996/15 nolu genelgesi.

d) 26.4.1996 tarih ve 22622 sayılı
Resmî Gazetede yayınlanan 1996 Malî Yılı
Bütçe Kanunu,

e) 24.5.1996 tarih ve Ç-10-96/855 sayılı
yazımız.

24.5.1983 tarih ve 2828 sayılı Sosyal
Hizmetler ve Çocuk Esirgeme Kurumu Kanununa Bir Madde Eklenmesi
Hakkındaki 25.2.1988 tarih ve 3413  sayılı
Kanunda “Kamu Kurum ve Kuruluşları reşit
olana kadar Sosyal Hizmetler ve Çocuk Esirgeme Kurumu Genel
Müdürlüğü tarafından bakılan
ve korunan çocuklar için her yılbaşındaki;
hangi statüde olursa olsun serbest kadro mevcutlarının
binde biri nisbetindeki kısmını ayırarak
bu çocuklar arasında yapılacak sınavda
başarılı olanlar arasınadan atama yaparlar”
denilmektedir.

26 Nisan 1996 gün ve 22622 sayılı
Resmî Gazetede yayınlanan 1996 Malî Yılı
Bütçe Kanununun İstihdam Esasları, Kadroların
Kullanımı (Md. 48) bölümünde ise
Sosyal Hizmetler ve Çocuk Esirgeme Kurumu Genel Müdürlüğünün
bakım ve koruması altında bulunan ve 3413
sayılı Kanunun Ek 1 inci madde kapsamına
girenler için “Başbakanlıktan izin alınmasına
gerek olmadığı” ifadesi yer almakta olup
bu husus Başbakanlığın ilgi (c) Genelgesinde
de ayrıca belirtilmiştir.

3413 sayılı Kanunun amacı; her
yıl sayıları giderek artan korunmaya muhtaç
çocukları topluma kazandırmak, öğrenimini
ve onsekiz yaşını tamamlayarak yurttan ayrılma
aşamasına gelen gençleri sosyal güvenceye
kavuşturmak ve üretim sürecine katmaktır.
Belirtilen amacın gerçekleşebilmesi ise, tüm
kamu kurum ve kuruluşlarının kanunla gelen
yükümlülüklerine ve toplumsal sorumluluklarına
gerekli duyarlılığı göstermeleriyle
mümkün olabilecektir. 

Bu bakımdan 3413 sayılı Kanunun
ekte verilen “Sırada Bekleyen Çocuklar Listesi”
kapsamında değerlendirilerek 1996 yılı
içerisinde uygulanabilmesi hususunda gereğini arz ve
rica ederim.

  Prof. Dr. Sacit Günbey

  Devlet Bakanı

Sırada Bekleyen Çocuk Sayısı
:

 FAKÜLTE

 Orman Mühendisi 1

 Makine Mühendisi 1

 Hukuk Fakültesi 2

 Endüstri Mühendisi 1

 Ziraat Mühendisi 1

 YÜKSEKOKUL :

 Makine 2

 İnşaat 2

 Çay Eksperliği 1

 Sağlık Hizmetleri 1

 Tütün Yet. ve İşletme 1

 Konservatuar 1

 Taş İşletmeciliği 1

 Tapu ve Kadastro 2

 ENDÜSTRİ MESLEK LİSELERİ
:

 Ağaç İşleri-Mobilya 152

 Metal İşleri 159

 Torna Tesviye 107

 Yapı-Yapı Ressamlığı
ve İnşaat 39

 Tekstil 16

 Diğer Bölümler 20

 Düz Lise 180

 Öğretmen Lisesi 53

 İmam Hatip Lisesi 50

 Otelcilik ve Turizm Meslek Lisesi 30

 Kız Meslek Lisesi (Çoc. Geliş.-Besl.
Giy.) 80

 Ortaokul Mezunu 400

 İlkokul Mezunu  2 500



TUTANAĞIN SONU













































ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












