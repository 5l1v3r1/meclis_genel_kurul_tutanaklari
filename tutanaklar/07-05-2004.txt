






DÖNEM : 22





DÖNEM
: 22 CİLT : 48 YASAMA YILI : 2



T. B. M. M.
TUTANAK DERGİSİ


86 ncı Birleşim
7 Mayıs 2004 Cuma


İ
Ç İ N D E K İ L E R
  
Sayfa I. - GEÇEN TUTANAK ÖZETİ
II. - GELEN KÂĞITLAR
III. -
KANUN TASARI VE TEKLİFLERİ İLE KOMİSYONLARDAN GELEN DİĞER İŞLER
1. - Adlî Yargı İlk Derece Mahkemeleri ile
Bölge Adliye Mahkemelerinin Kuruluş, Görev ve Yetkileri Hakkında Kanun Tasarısı
ve Adalet Komisyonu Raporu (1/521) (S. Sayısı: 146) 
2. - Hukuk Usulü Muhakemeleri Kanununda
Değişiklik Yapılmasına İlişkin Kanun Tasarısı ve Adalet Komisyonu Raporu
(1/523) (S. Sayısı: 152) 
3. - Çanakkale Milletvekilleri Mehmet Daniş
ve İbrahim Köşdere'nin; Gelibolu Yarımadası Tarihî Millî Parkı Kanununa Geçici
Bir Madde Eklenmesine Dair Kanun Teklifi (Kamu İhale Kanununa Geçici Madde
Eklenmesine Dair Kanun Teklifi) ile Plan ve Bütçe Komisyonu Raporu (2/212) (S.
Sayısı: 305)
4. - Kamu Yönetiminin Temel İlkeleri ve
Yeniden Yapılandırılması Hakkında Kanun Tasarısı ile İçişleri, Plan ve Bütçe ve
Anayasa Komisyonları Raporları (1/731) (S.Sayısı: 349)
5. - Gıdaların Üretimi, Tüketimi ve
Denetlenmesine Dair Kanun Hükmünde Kararname ile Tarım, Orman ve Köyişleri ve
Sağlık, Aile, Çalışma ve Sosyal İşler Komisyonları Raporları (1/238) (S. Sayısı
428)
6. - Adalet ve Kalkınma Partisi Grup
Başkanvekilleri Ankara Milletvekilleri Salih Kapusuz, Haluk İpek, Bursa
Milletvekili Faruk Çelik, Ordu Milletvekili Eyüp Fatsa ve Hatay Milletvekili
Sadullah Ergin ile 
193 Milletvekilinin; Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifi ve Anayasa Komisyonu Raporu (2/278) (S.
Sayısı: 430 ve 430'a 1 inci ek)
IV. - SORULAR
VE CEVAPLAR
A) YAZILI
SORULAR VE CEVAPLARI
1. - Ankara Milletvekili İsmail
Değerli'nin, bir şahısla ilgili basında yer alan iddialara ilişkin sorusu ve
Ulaştırma Bakanı Binali Yıldırım'ın cevabı (7/2302)
2. - İstanbul Milletvekili Gürsoy Erol'un,
yanık tedavi merkezine ilişkin sorusu ve Sağlık Bakanı Recep Akdağ'ın cevabı
(7/2322)
3. - Konya Milletvekili Atilla Kart'ın,
oğlunun mısır ve arpa ithalatına ilişkin sorusu ve Maliye Bakanı Kemal
Unakıtan'ın cevabı (7/2330)


I. - GEÇEN
TUTANAK ÖZETİ

TBMM Genel Kurulu saat 15.00'te açılarak
iki oturum yaptı.
Elektronik cihazla yapılan yoklamalar
sonucunda Genel Kurulda toplantı yetersayısı bulunmadığı anlaşıldığından;
Alınan karar gereğince, 7 Mayıs 2004 Cuma
günü saat 14.00'te toplanmak üzere, birleşime 15.22'de son verildi.
Nevzat
Pakdil
Başkanvekili
 Enver Yılmaz Türkân Miçooğulları
 Ordu  İzmir
 Kâtip Üye  Kâtip
Üye



   No. : 125
II. - GELEN KÂĞITLAR
7 Mayıs 2004 Cuma
Teklif
1. - Aydın Milletvekili
Özlem ÇERÇİOĞLU'nun; Gemi Sağlığı Resmî Kanununun ve Umumi Hıfzısıhha Kanununun
Bazı Maddelerinin Değiştirilmesi Hakkında Kanun Teklifi (2/283) (Sağlık, Aile,
Çalışma ve Sosyal İşler ve Plan ve Bütçe Komisyonlarına) (Başkanlığa geliş
tarihi: 28.4.2004)
Tezkere
1. - Antalya Milletvekili
Deniz BAYKAL'ın Yasama Dokunulmazlığının Kaldırılması Hakkında Başbakanlık
Tezkeresi (3/557) (Anayasa ve Adalet Komisyonları Üyelerinden Kurulu Karma
Komisyona) (Başkanlığa geliş tarihi: 5.5.2004)
Raporlar
1. - İller Bankası
Kanununda Değişiklik Yapılmasına Dair Kanun Tasarısı ve Plan ve Bütçe Komisyonu
Raporu (1/796) (S. Sayısı: 440) (Dağıtma tarihi: 7.5.2004) (GÜNDEME)
2. - Yükseköğretim Kanunu
ve Yüksek Öğretim Personel Kanununda Değişiklik Yapılması Hakkında Kanun
Tasarısı ve Millî Eğitim, Kültür, Gençlik ve Spor Komisyonu Raporu (1/797) (S. Sayısı: 441) (Dağıtma tarihi:7.5.2004)
(GÜNDEME)
Sözlü Soru Önergeleri
1. - Adıyaman
Milletvekili Şevket GÜRSOY'un, Millî Piyango İdaresinin özelleştirilme
gerekçesine ilişkin Maliye Bakanından sözlü soru önergesi (6/1085) (Başkanlığa
geliş tarihi: 30.4.2004)
2. - Bilecik Milletvekili
Yaşar TÜZÜN'ün, Bilecik İlinde Gençlik ve Spor Genel Müdürlüğü tarafından
yapılan yatırımlara ilişkin Devlet Bakanı ve Başbakan Yardımcısından (Mehmet
Ali ŞAHİN) sözlü soru önergesi (6/1086) (Başkanlığa geliş tarihi: 30.4.2004)
3. - Balıkesir
Milletvekili Sedat PEKEL'in, iş güvenliğinin sağlanmasına ilişkin Çalışma ve
Sosyal Güvenlik Bakanından sözlü soru önergesi (6/1087) (Başkanlığa geliş
tarihi: 30.4.2004)
4. - Balıkesir Milletvekili
Sedat PEKEL'in, Balıkesir'e bağlı ilçelerde domates üreticilerinin sorunlarına
ilişkin Tarım ve Köyişleri Bakanından sözlü soru önergesi (6/1088) (Başkanlığa
geliş tarihi: 30.4.2004)
5. - Balıkesir
Milletvekili Sedat PEKEL'in, Balıkesir bölgesi çiftçisinin desteklenmesine
ilişkin Tarım ve Köyişleri Bakanından sözlü soru önergesi (6/1089) (Başkanlığa
geliş tarihi: 30.4.2004)
6. - Balıkesir
Milletvekili Sedat PEKEL'in, Eğitim Fakültesi mezunu öğretmen adaylarına
ilişkin Millî Eğitim Bakanından sözlü soru önergesi (6/1090) (Başkanlığa geliş
tarihi: 30.4.2004)
7. - Adıyaman
Milletvekili Şevket GÜRSOY'un, Atatürk Baraj Gölünün kirlenmesinin önlenmesine
ilişkin Çevre ve Orman Bakanından sözlü soru önergesi (6/1091) (Başkanlığa
geliş tarihi: 30.4.2004)
8. - Adıyaman
Milletvekili Şevket GÜRSOY'un, Adıyaman İli için belirlenen tütün kotasına
ilişkin Başbakandan sözlü soru önergesi (6/1092) (Başkanlığa geliş tarihi:
30.4.2004)
9. - Adıyaman
Milletvekili Şevket GÜRSOY'un, Adıyaman'da üniversite kurulup kurulmayacağına
ilişkin Millî Eğitim Bakanından sözlü soru önergesi (6/1093) (Başkanlığa geliş
tarihi: 30.4.2004)
10. - Adıyaman
Milletvekili Şevket GÜRSOY'un, Adıyaman'a doğalgaz şebekesi kurulup
kurulmayacağına ilişkin Enerji ve Tabiî Kaynaklar Bakanından sözlü soru
önergesi (6/1094) (Başkanlığa geliş tarihi: 30.4.2004)
Yazılı Soru Önergeleri
1. - İstanbul
Milletvekili Emin ŞİRİN'in, Bilgi Edinme Yasasına ve Dilekçe Hakkının
Kullanılması Yasasına ilişkin Başbakandan yazılı soru önergesi (7/2447)
(Başkanlığa geliş tarihi: 27.4.2004)
2. - Antalya Milletvekili
Nail KAMACI'nın, belediyeler ve bunlara bağlı şirketlerde çalışan işçilere
ilişkin Başbakandan yazılı soru önergesi (7/2497) (Başkanlığa geliş tarihi:
30.4.2004)
3. - Bursa Milletvekili
Kemal DEMİREL'in, tarım sektöründe yapılması düşünülen çalışmalara ilişkin
Başbakandan yazılı soru önergesi (7/2498) (Başkanlığa geliş tarihi: 30.4.2004)
4. - İstanbul
Milletvekili Emin ŞİRİN'in, İstanbul İlindeki kaçak yapılaşmaya ilişkin
Başbakandan yazılı soru önergesi (7/2499) (Başkanlığa geliş tarihi: 30.4.2004)
5. - Iğdır Milletvekili
Dursun AKDEMİR'in, serbest bölgelerde ticaret yapan firmaların vergi
muafiyetlerinin kaldırılmasına ilişkin Başbakandan yazılı soru önergesi
(7/2500) (Başkanlığa geliş tarihi: 30.4.2004)
6. - Trabzon Milletvekili
Asım AYKAN'ın, BAĞ-KUR primlerine ilişkin Çalışma ve Sosyal Güvenlik Bakanından
yazılı soru önergesi (7/2501) (Başkanlığa geliş tarihi: 30.4.2004)
7. - Iğdır Milletvekili
Dursun AKDEMİR'in, gelir dağılımındaki adaletsizliğe ilişkin Çalışma ve Sosyal
Güvenlik Bakanından yazılı soru önergesi (7/2502) (Başkanlığa geliş tarihi:
30.4.2004)
8. - Adana Milletvekili
N. Gaye ERBATUR'un, pirinç ithalatına ilişkin Devlet Bakanından (Kürşad TÜZMEN)
yazılı soru önergesi (7/2503) (Başkanlığa geliş tarihi: 30.4.2004)
9. - Diyarbakır
Milletvekili Mesut DEĞER'in, 1999-2004 yıllarında ithal edilen araç sayısına
ilişkin Devlet Bakanından (Kürşad TÜZMEN) yazılı soru önergesi (7/2504)
(Başkanlığa geliş tarihi: 30.4.2004)
10. - Diyarbakır Milletvekili
Mesut DEĞER'in, 1999-2004 yılları arasındaki yakıt tüketimine ilişkin Enerji ve
Tabiî Kaynaklar Bakanından yazılı soru önergesi (7/2505) (Başkanlığa geliş
tarihi: 30.4.2004)
11. - Iğdır Milletvekili
Dursun AKDEMİR'in, kendisine rüşvet teklif edildiği iddiasına ilişkin Enerji ve
Tabiî Kaynaklar Bakanından yazılı soru önergesi (7/2506) (Başkanlığa geliş
tarihi: 30.4.2004)
12. - Adana Milletvekili
Kemal SAĞ'ın, Adana'ya doğalgazın ne zaman getirileceğine ilişkin Enerji ve
Tabiî Kaynaklar Bakanından yazılı soru önergesi (7/2507) (Başkanlığa geliş
tarihi: 30.4.2004)
13. - Adana Milletvekili
N. Gaye ERBATUR'un, Adana'da bir kültür sitesi inşa edilmesine ilişkin Kültür
ve Turizm Bakanından yazılı soru önergesi (7/2508) (Başkanlığa geliş tarihi:
30.4.2004)
14. - Adana Milletvekili
N. Gaye ERBATUR'un, müzelerin işletmelerinin yabancı şirketlere devredileceği
iddiasına ilişkin Kültür ve Turizm Bakanından yazılı soru önergesi (7/2509)
(Başkanlığa geliş tarihi: 30.4.2004)
15. - Iğdır Milletvekili
Dursun AKDEMİR'in, müze ve antik kent personeli açığına ilişkin Kültür ve
Turizm Bakanından yazılı soru önergesi (7/2510) (Başkanlığa geliş tarihi:
30.4.2004)
16. - İzmir Milletvekili
Canan ARITMAN'ın, bir grup geçici işçinin sorunlarına ilişkin Kültür ve Turizm
Bakanından yazılı soru önergesi (7/2511) (Başkanlığa geliş tarihi: 30.4.2004)
17. - Bursa Milletvekili
Kemal DEMİREL'in, büyükşehir belediyelerinin kullandıkları kredilere ilişkin
Maliye Bakanından yazılı soru önergesi (7/2512) (Başkanlığa geliş tarihi:
30.4.2004)
18. - Iğdır Milletvekili
Dursun AKDEMİR'in, milletvekili lojmanlarının satışına ilişkin Maliye
Bakanından yazılı soru önergesi (7/2513) (Başkanlığa geliş tarihi: 30.4.2004)
19. - Mardin Milletvekili
Muharrem DOĞAN'ın, Sümer Holding'in özelleştirilmesi çalışmalarına ilişkin
Maliye Bakanından yazılı soru önergesi (7/2514) (Başkanlığa geliş tarihi:
30.4.2004)
20. - İzmir Milletvekili
Canan ARITMAN'ın, THY Genel Müdürünün uygulamalarına ilişkin Maliye Bakanından
yazılı soru önergesi (7/2515) (Başkanlığa geliş tarihi: 30.4.2004)
21. - Kırklareli
Milletvekili Yavuz ALTINORAK'ın, milletvekili lojmanlarının satışına ilişkin
Maliye Bakanından yazılı soru önergesi (7/2516) (Başkanlığa geliş tarihi:
30.4.2004)
22. - Adana Milletvekili
N. Gaye ERBATUR'un, tarımın desteklenmesi çalışmalarına ilişkin Tarım ve
Köyişleri Bakanından yazılı soru önergesi (7/2517) (Başkanlığa geliş tarihi:
30.4.2004)
23. - Bursa Milletvekili
Kemal DEMİREL'in, tarım çalışanlarının desteklenmesine ilişkin Tarım ve
Köyişleri Bakanından yazılı soru önergesi (7/2518) (Başkanlığa geliş tarihi:
30.4.2004)
24. - Iğdır Milletvekili
Dursun AKDEMİR'in, elma üreticisinin sorunlarına ilişkin Tarım ve Köyişleri
Bakanından yazılı soru önergesi (7/2519) (Başkanlığa geliş tarihi: 30.4.2004)
25. - Adana Milletvekili
Atilla BAŞOĞLU'nun, İsrail'in elinde nükleer bomba olduğu iddiasına ve BM
nezdinde uyarılıp uyarılmadığına ilişkin Dışişleri Bakanı ve Başbakan
Yardımcısından yazılı soru önergesi (7/2520) (Başkanlığa geliş tarihi:
27.4.2004)
26. - Mardin Milletvekili
Muharrem DOĞAN'ın, Mardin-Derik, Kızıltepe ve Nusaybin ovalarının sulanmasına
ve köylerin yaşam koşullarına ilişkin Devlet Bakanı ve Başbakan Yardımcısından
(Abdüllatif ŞENER) yazılı soru önergesi (7/2521) (Başkanlığa geliş tarihi:
29.4.2004)
27. - Adana Milletvekili
N. Gaye ERBATUR'un, çıraklık eğitim merkezlerindeki öğrencilere ilişkin Millî
Eğitim Bakanından yazılı soru önergesi (7/2522) (Başkanlığa geliş tarihi:
30.4.2004)
28. - Adana Milletvekili
N. Gaye ERBATUR'un, çocuk gözetimevleri kurulup kurulmadığına ilişkin Adalet
Bakanından yazılı soru önergesi (7/2523) (Başkanlığa geliş tarihi: 30.4.2004)
29. - Adana Milletvekili
N. Gaye ERBATUR'un, sokaktaki çocuklara yönelik hizmet veren kuruluşlara
ilişkin Devlet Bakanından (Güldal AKŞİT) yazılı soru önergesi (7/2524)
(Başkanlığa geliş tarihi: 30.4.2004)
30. - Diyarbakır
Milletvekili Mesut DEĞER'in, 1999-2004 yılları arasında üretilen veya ithal
edilen taşıt sayısına ilişkin Sanayi ve Ticaret Bakanından yazılı soru önergesi
(7/2525) (Başkanlığa geliş tarihi: 30.4.2004)
31. - İzmir Milletvekili
Erdal KARADEMİR'in, FORMULA-1 yarış pisti inşa edilmesine ilişkin Çevre ve
Orman Bakanından yazılı soru önergesi (7/2526) (Başkanlığa geliş tarihi:
30.4.2004)
32. - Iğdır Milletvekili
Dursun AKDEMİR'in, Mali Eylem Çalışma Grubuna yapılan atamalara ilişkin Devlet
Bakanından (Ali BABACAN) yazılı soru önergesi (7/2527) (Başkanlığa geliş
tarihi: 30.4.2004)
33. - Iğdır Milletvekili
Dursun AKDEMİR'in, sağlık personeli ihtiyacına ilişkin Sağlık Bakanından yazılı
soru önergesi (7/2528) (Başkanlığa geliş tarihi: 30.4.2004)
34. - Iğdır Milletvekili
Dursun AKDEMİR'in, KPSS'de aranan bazı kriterlere ilişkin Devlet Bakanı ve
Başbakan Yardımcısından (Mehmet Ali ŞAHİN) yazılı soru önergesi (7/2529)
(Başkanlığa geliş tarihi: 30.4.2004)


BİRİNCİ OTURUM
Açılma Saati : 14.00
7 Mayıs 2004 Cuma
BAŞKAN : Başkanvekili Nevzat PAKDİL
KÂTİP ÜYELER : Enver YILMAZ (Ordu), Ahmet KÜÇÜK (Çanakkale)
BAŞKAN - Türkiye Büyük
Millet Meclisinin 86 ncı Birleşimini açıyorum.
Toplantı yetersayısı
vardır; görüşmelere başlıyoruz.
Alınan karar gereğince,
gündemin "Kanun Tasarı ve Teklifleri ile Komisyonlardan Gelen Diğer
İşler" kısmına geçiyoruz.
Önce, yarım kalan
işlerden başlayacağız.
III. - KANUN TASARI VE TEKLİFLERİ İLE KOMİSYONLARDAN 
GELEN DİĞER İŞLER
1. - Adlî Yargı İlk Derece Mahkemeleri ile Bölge Adliye
Mahkemelerinin Kuruluş, Görev ve Yetkileri Hakkında Kanun Tasarısı ve Adalet
Komisyonu Raporu (1/521) (S. Sayısı: 146)
2. - Hukuk Usulü Muhakemeleri Kanununda Değişiklik Yapılmasına
İlişkin Kanun Tasarısı ve Adalet Komisyonu Raporu (1/523) (S.Sayısı: 152)
3. -
Çanakkale Milletvekilleri Mehmet Daniş ve İbrahim Köşdere'nin; Gelibolu
Yarımadası Tarihî Millî Parkı Kanununa Geçici Bir Madde Eklenmesine Dair Kanun
Teklifi (Kamu İhale Kanununa Geçici Madde Eklenmesine Dair Kanun Teklifi) ile
Plan ve Bütçe Komisyonu Raporu (2/212) (S. Sayısı: 305)
BAŞKAN - Adlî Yargı İlk
Derece Mahkemeleri ile Bölge Adliye Mahkemelerinin Kuruluş, Görev ve Yetkileri
Hakkında Kanun Tasarısının, Hukuk Usulü Muhakemeleri Kanununda Değişiklik
Yapılmasına İlişkin Kanun Tasarısının ve Çanakkale Milletvekilleri Mehmet Daniş
ve İbrahim Köşdere'nin, Gelibolu Yarımadası Tarihî Millî Parkı Kanununa Geçici
Bir Madde Eklenmesine Dair Kanun Teklifinin geri alınan maddeleriyle ilgili
komisyon raporları henüz gelmediğinden, tasarıların ve teklifin müzakerelerini
erteliyoruz.
Kamu Yönetimi Temel
Kanunu Tasarısının müzakerelerine kaldığımız yerden devam edeceğiz.
4. - Kamu
Yönetiminin Temel İlkeleri ve Yeniden Yapılandırılması Hakkında Kanun Tasarısı
ile İçişleri, Plan ve Bütçe ve Anayasa Komisyonları Raporları (1/731)
(S.Sayısı: 349)
BAŞKAN - Komisyon?.. Yok.
Komisyon bulunmadığından
tasarının müzakerelerini erteliyoruz.
Gıdaların Üretimi,
Tüketimi ve Denetlenmesine Dair 560 Sayılı Kanun Hükmünde Kararname ile Tarım,
Orman ve Köyişleri ve Sağlık, Aile, Çalışma ve Sosyal İşler Komisyonları
raporlarının müzakerelerine başlayacağız.
5. -
Gıdaların Üretimi, Tüketimi ve Denetlenmesine Dair Kanun Hükmünde Kararname ile
Tarım, Orman ve Köyişleri ve Sağlık, Aile, Çalışma ve Sosyal İşler Komisyonları
Raporları (1/238) (S. Sayısı 428)
BAŞKAN - Komisyon?.. Yok.
Komisyon bulunmadığından,
kanun hükmünde kararnamenin müzakerelerini erteliyoruz. 
Adalet ve Kalkınma
Partisi Grup Başkanvekilleri Ankara Milletvekilleri Salih Kapusuz, Haluk İpek,
Bursa Milletvekili Faruk Çelik, Ordu Milletvekili Eyüp Fatsa ve Hatay
Milletvekili Sadullah Ergin ile 193 Milletvekilinin; Türkiye Cumhuriyeti
Anayasasının Bazı Maddelerinin Değiştirilmesi Hakkında Kanun Teklifinin ikinci
görüşmelerine başlıyoruz. 
6. - Adalet ve Kalkınma Partisi Grup Başkanvekilleri Ankara
Milletvekilleri Salih Kapusuz, Haluk İpek, Bursa Milletvekili Faruk Çelik, Ordu
Milletvekili Eyüp Fatsa ve Hatay Milletvekili Sadullah Ergin ile 193
Milletvekilinin, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifi ve Anayasa Komisyonu Raporu (2/278) (S. Sayısı: 430 ve 430'a 1 inci ek) (x)
BAŞKAN - Komisyon?..
Burada. 
Hükümet?.. Burada. 
Sayın milletvekilleri,
teklifin birinci görüşmeleri, 4.5.2004 Salı günü saat 23.14'te tamamlanmıştı.
Bilindiği gibi, Anayasa
değişiklik tekliflerinin ikinci müzakerelerinde, gerek teklifin tümü üzerinde
gerekse maddeleri üzerinde görüşme açılmamakta, yalnızca maddeler üzerinde
verilmiş değişiklik önergeleri görüşülmekte, birinci görüşmede üzerinde
değişiklik teklifi bulunmayan bir madde hakkında ikinci görüşmede önerge
verilememektedir. 
Teklifin birinci
görüşmesinde sadece 1 inci ve 7 nci maddeler üzerinde önergeler verilmişti. 
İçtüzüğün 93 üncü
maddesine göre, bu görüşmede, ancak 1 inci ve 7 nci maddeler üzerinde önerge
verilebilecektir. 
Sayın milletvekilleri,
oturumumuz uzun süreceğinden, Kâtip Üyemizin sunumunu oturduğu yerden yapmasını
oylarınıza sunuyorum: Kabul edenler... Kabul etmeyenler... Kabul edilmiştir. 
Şimdi, teklifin 1 inci
maddesini okutuyorum: 
TÜRKİYE CUMHURİYETİ ANAYASASININ BAZI MADDELERİNİN 
DEĞİŞTİRİLMESİ HAKKINDA
KANUN TEKLİFİ
MADDE 1.- 7.11.1982
tarihli ve 2709 sayılı Türkiye Cumhuriyeti Anayasasının 10 uncu maddesinin
birinci fıkrasından sonra gelmek üzere aşağıdaki fıkra eklenmiştir.
"Kadınlar ve
erkekler eşit haklara sahiptir. Devlet, bu eşitliğin yaşama geçmesini
sağlamakla yükümlüdür."
BAŞKAN - Sayın
milletvekilleri, madde üzerinde 2 adet önerge vardır; önergeleri, önce
sırasıyla okutacağım, sonra aykırılık derecelerine göre işleme alacağım. 
İlk önergeyi okutuyorum: 
Türkiye Büyük Millet
Meclisi Başkanlığına 
Görüşülmekte olan 430
sıra sayılı anayasa değişikliği teklifinin 1 inci maddesinin aşağıdaki şekilde
değiştirilmesini arz ve teklif ederiz. 
 Güldal Okuducu  Ali
Topuz  Sıdıka Sarıbekir
 İstanbul İstanbul İstanbul
 Birgen Keleş  Oya Araslı  N. Gaye Erbatur
 İstanbul  Ankara Adana
 Bihlun Tamaylıgil Kemal
Anadol  Mustafa Özyürek 
 İstanbul İzmir Mersin
Mehmet Ali Özpolat Abdulkadir Ateş Kemal
Kılıçdaroğlu
 İstanbul Gaziantep İstanbul
 Kemal Sağ Ali Kemal Kumkumoğlu  Mehmet Semerci 
 Adana  İstanbul Aydın
 Gülsün Bilgehan  Tuncay
Ercenk 
 Ankara Antalya
 
(x) 430 S. Sayılı Basmayazı 4.5.2004 tarihli 83 üncü
Birleşim Tutanağına eklidir. 430’a 1 inci Ek S. Sayılı Basmayazı bu birleşim
tutanağına eklidir.
MADDE 1. - 7.11.1982
tarihli ve 2709 sayılı Türkiye Cumhuriyeti Anayasasının 10 uncu maddesine,
birinci fıkradan sonra gelmek üzere aşağıdaki fıkra eklenmiştir.
"Kadın ve Erkek eşit
haklara sahiptir. Devlet, bu eşitliğin yaşama geçmesini sağlamakla yükümlüdür.
Bu amaçla alınacak geçici özel önlemler ve yapılacak düzenlemeler ayırım ve
imtiyaz sayılmaz."
BAŞKAN - Şimdi, maddeye
en aykırı önergeyi okutup işleme alacağım.
Türkiye Büyük Millet
Meclisi Başkanlığına
Görüşülmekte olan 430
sıra sayılı anayasa değişikliği teklifinin 1 inci maddesinin aşağıdaki şekilde
değiştirilmesini arz ve teklif ederiz.
 Özlem Çerçioğlu Sinan
Yerlikaya Birgen Keleş
 Aydın Tunceli İstanbul
 Güldal Okuducu Oya
Araslı Ali Topuz
 İstanbul Ankara İstanbul
 Haşim Oral Sıdıka Sarıbekir N. Gaye Erbatur
 Denizli İstanbul Adana
 Bihlun Tamaylıgil Kemal
Anadol Mehmet Semerci
 İstanbul İzmir Aydın
 Tuncay Ercenk  Mustafa Özyürek Mehmet Ali Özpolat
 Antalya Mersin İstanbul
 Kemal Kılıçdaroğlu Kemal
Sağ Abdulkadir Ateş
 İstanbul Adana Gaziantep
 Gülsün Bilgehan Ali
Kemal Kumkumoğlu
 Ankara İstanbul
Madde 1. - 7.11.1982
tarihli ve 2709 sayılı Türkiye Cumhuriyeti Anayasasının 10 uncu maddesine,
birinci fıkradan sonra gelmek üzere aşağıdaki fıkra eklenmiştir.
"Kadın ve erkek eşit
haklara sahiptir. Devlet, cinslerarası eşitliğin fiilen yaşama geçmesini
sağlamakla yükümlüdür. Bu amaçla alınacak geçici özel önlemler ve yapılacak
düzenlemeler ayırım ve imtiyaz sayılmaz."
BAŞKAN - Komisyon
önergeye katılıyor mu? 
ANAYASA KOMİSYONU BAŞKANI
BURHAN KUZU (İstanbul) - Takdire bırakıyoruz efendim.
BAŞKAN - Hükümet
katılıyor mu?
ADALET BAKANI CEMİL ÇİÇEK
(Ankara) - Sayın Başkan, bu önergelerle ilgili olarak, geçtiğimiz salı günü,
burada, görüşlerimizi ifade etmiştik; biz, aynı görüşleri taşıyoruz.
BAŞKAN - Teşekkür ederim
Sayın Bakanım.
Önerge hakkında?..
ALİ TOPUZ (İstanbul) -
Güldal Okuducu konuşacak.
BAŞKAN - Sayın Okuducu,
buyurun efendim. (CHP sıralarından alkışlar)
Sayın Okuducu, süreniz 5
dakika.
GÜLDAL OKUDUCU (İstanbul)
- Sayın Başkan, değerli arkadaşlar; 10 uncu maddeyle ilgili Cumhuriyet Halk
Partisinin vermiş olduğu önerge üzerinde konuşmak için huzurunuzdayım.
Birkaç noktaya dikkat
çekmek istiyorum sadece. Günlerdir konu tartışılmakta; günlerdir, konu, siyasî
partiler tarafından, konunun uzmanları tarafından, kadın örgütleri tarafından,
basın mensupları tarafından değerlendirilmekte. 
Gelinen noktada şuna
işaret etmek isterim: Parlamento bir ikili beklentiye cevap vermek zorundadır.
Parlamento, Avrupa Birliği kriterlerinin altına imza attığımız uluslararası
anlaşmaların gereği olarak, Türkiye'de kadın-erkek eşitliğini fiilen yaşama
geçirme ve devletin bu konuda görev üstlenmesi ve yapılanların imtiyaz veya
ayırımcılık tanınmayacağı noktasında bir hükmü hayata geçirmek zorunda.
Bilinmelidir ki, madde bu haliyle geçtiğinde Avrupa Birliğinin beklediği ve
istediği karşılanmış olmayacaktır. Bu saptamayı bir kenara bırakıyorum ve asıl
kesimin, kadınların bakış açısıyla, ülkenin yarı nüfusunu oluşturan
arkadaşlarımızın bakış açısıyla yaşamsal önemine değinmek istiyorum. 
Anayasanın 10 uncu
maddesine yerleştirdiğimiz hükmün devamı, hiçbir kesime, hiçbir sınıfa
ayrıcalık ve imtiyaz tanınamaz cümlesiyle devam ediyor. Şunu buradan bugün
söylemek istiyorum ki, eğer, Cumhuriyet Halk Partisinin hazırlamış olduğu
önerme, bugün burada vücut bulmazsa, eğer, toplumun yarısının yaşadığı o derin
adaletsizliği ortadan kaldıracak bir yaklaşımı biz sergileyemezsek, yarınlarda,
Parlamentomuzda kadınların siyasal temsilini sağlayacak olan yasal düzenlemeler
söz konusu olduğunda bir yığın tartışma, bir yığın keyfiyet ve sonu hayır,
cevabı hayır olan değerlendirmelerle karşı karşıya kalacağız.
BAŞKAN - Sayın Okuducu,
beş saniyenizi rica edeyim. 
Saygıdeğer milletvekili
arkadaşlarım, salondaki uğultu nedeniyle milletvekili arkadaşımızın konuşması
dinlenemiyor; özen göstermenizi istirham ediyorum.
Buyurun Sayın Okuducu.
GÜLDAL OKUDUCU (Devamla)
- Değerli arkadaşlarım, çalışma yaşamında da, yaşamın diğer alanlarında da
kadınların eşitliğini sağlamak siyasal temsilde var olmalarını sağlamaktan
geçer. Hükümet, kendi seçim bildirgelerinde verdiği sözleri tutmalıdır.
Hükümet, değişimin gereğini yapmalıdır. Hükümet, bugün, Parlamentomuzu izleyen
kadınlara, sualtında yüzmeye, hem de oksijensiz yüzmeye devam edin deme hakkına
ve lüksüne sahip değildir. Adalet diyorsak, eşitlik diyorsak, laik demokratik
cumhuriyetin eşit yurttaşları olarak yaşamdan pay alınmasını istiyorsak, bugün,
burada verdiğimiz önergenin desteklenmesi gerektiğine inanıyorum ve özellikle,
AKP milletvekili arkadaşlarıma, aldatmaya veya kandırmaya dönük bir söylem
yerine, işin gereğini yapmak, kadınların haklarını kullanabilmesi için evet
demek ve bu önergeyi desteklemek gereğini burada ifade ediyorum.
Hepinize saygılar
sunuyorum. (CHP sıralarından alkışlar)
BAŞKAN - Sayın Okuducu
teşekkür ediyorum.
Sayın milletvekilleri,
önergeyi oylarınıza sunuyorum: Kabul edenler... Kabul etmeyenler... Önerge
kabul edilmemiştir. (CHP sıralarından alkışlar[!])
Diğer önergeyi
okutuyorum:
Türkiye Büyük Millet
Meclisi Başkanlığına
Görüşülmekte olan 430
sıra sayılı anayasa değişikliği teklifinin 1 inci maddesinin aşağıdaki şekilde
değiştirilmesini arz ve teklif ederiz.
 
Güldal Okuducu (İstanbul) ve arkadaşları
Madde 1. - 7.11.1982
tarihli ve 2709 sayılı Türkiye Cumhuriyeti Anayasasının 10 uncu maddesine,
birinci fıkradan sonra gelmek üzere aşağıdaki fıkra eklenmiştir.
"Kadın ve Erkek eşit
haklara sahiptir. Devlet, bu eşitliğin yaşama geçmesini sağlamakla yükümlüdür.
Bu amaçla alınacak geçici özel önlemler ve yapılacak düzenlemeler ayırım ve
imtiyaz sayılmaz."
BAŞKAN - Komisyon
önergeye katılıyor mu?
ANAYASA KOMİSYONU BAŞKANI
BURHAN KUZU (İstanbul) - Sayın Başkan, çoğunluğumuz yok; takdire bırakıyorum.
BAŞKAN - Hükümet?..
ADALET BAKANI CEMİL ÇİÇEK
(Ankara) - Sayın Başkan, bu önerge, geçtiğimiz müzakere sırasında da gündeme
gelmişti. O konuyla ilgili açıklamaları yaptık. Biz, aynı kanaati taşıyoruz.
BAŞKAN - Teşekkür ederim
Sayın Bakan.
Önerge hakkında?..
ALİ TOPUZ (İstanbul) -
Oya Araslı konuşacaklar.
BAŞKAN - Sayın Araslı,
buyurun. (CHP sıralarından alkışlar)
OYA ARASLI (Ankara) -
Sayın Başkan, değerli milletvekilleri, sizleri saygıyla selamlıyorum. 
Türkiye Büyük Millet
Meclisinin önüne, fevkalade tarihî bir fırsat gelmiştir. Bu fırsatı, çağdaş insanlar,
çağdaş kadınlar ve erkekler olarak değerlendirmemiz gerekmektedir. 
Sayın milletvekilleri,
Avrupa Birliğine uyum adı altında bir paketi görüşüyoruz. Avrupa Birliğine
uyum, uluslararası anlaşmalardan doğan yükümlülüklerimizi yerine getirmemizi
gerektiriyor. Bu bağlamda yükümlülüğümüz olan anlaşmalardan birisi de CEDAW
Anlaşmasıdır. CEDAW Anlaşmasına göre, içhukukumuza, kadın ve erkeğin eşit
haklara sahip olduğunu geçirmek zorundayız. Bu yetmiyor; buna, kadın ve erkek
arasındaki eşitliği fiilen yaşama geçirmek görevini devlete veren bir hükmün de
eklenmesi gerekiyor. Bu da yeterli değil; bunların arkasından, içhukukumuzda bu
bağlamda alınacak geçici özel önlemlerin ayırımcılık veya imtiyaz
sayılmayacağına ilişkin bir hükmün yer alması gerekiyor. Hani burada bu gerekler?!
Getirilen düzenlemede, Avrupa Birliğinin ve CEDAW Anlaşmasının bizden beklediği
gereklerin sadece bir kısmı gerçekleştirilmiş; ya diğerleri; bir bilmece
halinde ortaya konulmuş. 
Burada, bir anayasa
yapıyoruz. Hukuk kuralının açıklılık ve belirlilik taşıması gerekiyor; ama,
burada, Sayın Bakanın ve Anayasa Komisyonunun Sayın Başkanının açıklamaları, bu
hükmün de pozitif ayırımcılığa imkân verebilecek biçimde yorumlanabileceği
doğrultusunda. Böyle bir yorum yetmezse, uluslararası antlaşmalardan yardım
istenir; onlar, zaten, yapacağımız değişiklik doğrultusunda kendiliğinden
yürürlüğe girecektir deniliyor. 
Değerli milletvekilleri,
hiçbir zaman, bir ülke, kendi içhukukunun yorumlanmasını bir uluslararası
antlaşmaya bırakmak istemez; kendi söyleyeceğini, bizzat, yasayla ilgili
düzenlemeyi yaparken ortaya koymak ister; ama, biz, böyle bir yönetim
anlayışına teslim olmuş gidiyoruz. Bu, yanlış bir yönetim anlayışıdır. Yasalar,
bir bilmece olarak ortaya konulmamalıdır, neyi içerip neyi içermediği açık
seçik bir biçimde belirtilmelidir. Neden kaçıyoruz ve neden korkuyoruz?!
Şurada, İktidar ve Anamuhalefet Partileri olarak, partilerin programlarında
cinslerarası ayırımı ortadan kaldırmak var; CEDAW Anlaşmasının hükümlerini
yürürlüğe koymak var; bu, Cumhuriyet Halk Partisinin, seçimlerde topluma
sunduğu programda da var, Adalet ve Kalkınma Partisinin programında da var.
Adalet ve Kalkınma Partisi programında "Kadınlara Karşı Her Türlü
Ayırımcılığın Önlenmesi Sözleşmesiyle getirilen ilkelerin uygulanması
sağlanacak" deniliyor. Bunu programınıza yazarken, ne yapmayı düşünerek
yazmıştınız? Bu hükümlerin pozitif ayırımcılığı içerebildiğini, içerdiğini,
içermesi gerektiğini düşünmemiş miydiniz? Halka bu programı göstererek oy
aldınız; ama, bugün, burada, cinslerarası ayırımı ortadan kaldırmak ve CEDAW
Anlaşmasının hükümlerini yürürlüğe koymak gündeme gelince, programdaki bu
cümleleri unutmuş görünüyorsunuz Adalet ve Kalkınma Partisinin milletvekilleri;
sizlerden, bu önergeye destek bekliyoruz. Sizlerden, çağdaş kadınlar ve
erkekler olduğunuzu göstermenizi kanıtlamanızı bekliyoruz bu önerge oylanırken.
Kadınlardan bunu esirgemeyiniz; çünkü, haklarından yararlanmak konusunda mağdur
olan cins, kadınlardır; yıllardır bunun acısını çekiyoruz. Aslında, bizim hukukumuza
göre, hak sahipliği konusunda kadın ve erkeğin hiçbir farkı yoktur, kadın ve
erkek eşit haklara sahiptir; zaten, bu yapılmıştır. Siz, böyle bir cümleyi
Anayasaya bir kere daha yazdırmakla, cinslerarası eşitlik konusunda bir mesafe
mi alındığını zannediyorsunuz; hayır. Almanız gereken mesafe, olumlu
ayırımcılık önlemlerini almayı da devletin bir yükümlülüğü haline getirmek ve
bunların imtiyaz ve ayırım sayılmayacağını Anayasaya sokmaktır. 
(Mikrofon otomatik cihaz
tarafından kapatıldı)
BAŞKAN - Sayın Araslı, 1
dakikalık eksüre içerisinde konuşmanızı tamamlar mısınız.
Buyurun.
OYA ARASLI (Devamla) - Bu
konudaki görevinizi, bu konuda kadınlara karşı olan borcunuzu yerine
getireceğinize inanıyorum. Biraz sonra oylanacak önerge için desteklerinizi
bekliyorum. Avrupa Birliğine girip girmemek konusunda ne kadar samimî
olduğunuzun göstergesi bu önergeye vereceğiniz oydur. Ne kadar çağdaş
olduğunuzun, cinslerarası eşitliğe ne kadar çağdaş yaklaştığınızın göstergesi
de bu önerge için kullanacağınız oydur. Yardımlarınızı ve katkılarınızı
bekliyoruz. Bunu esirgemeyeceğinize inanmak istiyorum. 
Sizleri saygıyla
selamlıyorum. (CHP sıralarından alkışlar)
BAŞKAN - Teşekkür ederim
Sayın Araslı.
Sayın milletvekilleri,
önergeyi oylarınıza sunuyorum: Kabul edenler... Kabul etmeyenler... Önerge
kabul edilmemiştir. 
Sayın milletvekilleri, 1
inci maddenin gizli oylamasına başlayacağız.
Oylamaya başlamadan önce,
oylamanın yöntemiyle ilgili olarak bazı açıklamalarda bulunacağım. 
Anayasanın 175 inci ve
İçtüzüğün 94 üncü maddeleri gereğince, anayasa değişiklik tekliflerinin
maddelerinin ve tümünün kabulü, üye tamsayısının en az beşte 3 çoğunluğunun
gizli oyuyla mümkündür; yani, teklifin maddelerinin ve tümünün kabulü için en
az 330 kabul oyu gerekmektedir. 
Genel Kurulun 5.7.1995
tarihli 134 üncü Birleşiminde oylanarak kabul edilen Başkanlık Tezkeresi
uyarınca anayasa değişiklik teklifinin ikinci görüşmesinde:
1. - Yapılan oylamada
330'un altında oy alan madde birinci oylamada aldığı oy ne olursa olsun kesin
olarak reddedilmiş olacak ve düşecektir.
2. - Yapılan oylamada
330'un üzerinde oy alan maddeler birinci oylamada aldığı oy 330'un altında da
olsa kabul edilmiş olacaktır.
3. - Yapılan oylamada
maddeler 330'un ve 367'nin üzerinde oy almış olsalar da tümünün oylamasında
330'un altında oy alırsa, teklifin tümü, kesin olarak reddedilmiş olacak ve
düşecektir.
4. - Yapılan oylamada
maddelerin bir kısmı 330'un üzerinde; fakat, 367'nin altında oy almış olsa, bir
kısmı da 367'nin üzerinde oy almış olsa, tümünün oylamasında, teklif, 367'nin
üzerinde oyla kabul edilirse, kanunun hiçbir maddesi kendiliğinden halk
oylamasına sunulmayacaktır. Aynı durumda, tümünün oylamasında, teklif, 367'nin
altında oyla kabul edilirse, kanunun tümü kendiliğinden halkoylamasına
sunulacaktır.
Gizli oylamanın ne
şekilde yapılacağını arz ediyorum:
Komisyon ve hükümet
sıralarında yer alan kâtip üyelerden, komisyon sırasındaki kâtip üye, Adana'dan
başlayarak İzmir'e kadar, hükümet sırasındaki kâtip üye ise, İzmir ile
Zonguldak dahil adı okunan milletvekiline, biri beyaz, biri yeşil, biri de
kırmızı olmak üzere üç yuvarlak pul ile mühürlü zarf verecek, pul ve zarf
verilen milletvekilini ad defterinde işaretleyecektir. 
Milletvekilleri,
belirlenmiş bulunan yerlerden başka yerde oylarını kullanamayacaklardır.
Vekâleten oy kullanacak bakanlar da, yerine oy kullanacakları bakanın ilinin
bulunduğu bölümde oylarını kullanacaklardır. 
Bilindiği üzere, bu
pullardan beyaz olan "kabul" kırmızı olan "ret" yeşil olan
ise "çekimser" oyu ifade etmektedir.
Oyunu kullanacak sayın
üye, kâtip üyeden, üç yuvarlak pul ile mühürlü zarfı aldıktan ve adını ad
defterine işaretlettikten sonra kapalı oy verme yerine gidecek, oy olarak
kullanacağı pulu burada zarfın içerisine koyacak, diğer iki pulu ise ıskarta
kutusuna atacaktır; bilahara, oy verme yerinden çıkacak olan üye, oy pulunun
bulunduğu zarfı, Başkanlık Divanı kürsüsünün önüne konulan oy kutusuna
atacaktır.
Oylamada adı okunmayan
milletvekiline pul ve zarf verilmeyecektir.
Şimdi, 1 inci maddenin
gizli oylamasına Adana İlinden başlıyoruz.
(Oyların toplanılmasına
başlandı)
BAŞKAN- Sayın
milletvekilleri, Devlet Bakanı Güldal Akşit yerine İçişleri Bakanı Abdülkadir
Aksu, Devlet Bakanı Ali Babacan yerine Millî Savunma Bakanı Vecdi Gönül, Devlet
Bakanı Beşir Atalay yerine Adalet Bakanı Cemil Çiçek, Devlet Bakanı ve Başbakan
Yardımcısı Abdüllatif Şener yerine Devlet Bakanı ve Başbakan Yardımcısı Mehmet
Ali Şahin, Sanayi ve Ticaret Bakanı Ali Coşkun yerine Bayındırlık ve İskân
Bakanı Zeki Ergezen, Devlet Bakanı Kürşad Tüzmen yerine Tarım ve Köyişleri
Bakanı Sami Güçlü, Maliye Bakanı Kemal Unakıtan yerine Enerji ve Tabiî
Kaynaklar Bakanı Hilmi Güler, Başbakan Recep Tayyip Erdoğan yerine Ulaştırma
Bakanı Binali Yıldırım oy
kullanacaklardır. 
(Oyların toplanılmasına
devam edildi)
BAŞKAN - Oyunu
kullanmayan sayın üye var mı?.. Yok.
Sayın milletvekilleri, oy
verme işlemi tamamlanmıştır. 
Oy kupaları kaldırılsın.
(Oyların ayırımına
başlanıldı)
BAŞKAN - Sayın
milletvekilleri, 2 nci maddeyi okutuyorum:
MADDE 2.- Türkiye Cumhuriyeti
Anayasasının15 inci maddesinin ikinci fıkrasında yer alan "ile ölüm
cezalarının infazı" ibaresi madde metninden çıkarılmıştır.
BAŞKAN - Sayın
milletvekilleri, 2 nci maddenin gizli oylamasına Adana İlinden başlıyoruz.
(Oyların toplanılmasına
başlandı)
BAŞKAN- Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 1 inci maddesinin gizli oylama
sonucunu arz ediyorum:
Kullanılan oy sayısı : 492
Kabul : 471
Ret :  15
Çekimser :  4
Boş : 1
Geçersiz : 1
Böylece, 1 inci madde
kabul edilmiştir.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok. 
Saygıdeğer milletvekili
arkadaşlarım, oy verme işlemi bitmiştir. 
Oy kutuları kaldırılsın.
(Oyların ayırımına
başlanıldı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 3 üncü maddesini okutuyorum:
MADDE 3.- Türkiye
Cumhuriyeti Anayasasının 17 nci maddesinin dördüncü fıkrasının başında geçen
"Mahkemelerce verilen ölüm cezalarının yerine getirilmesi hali ile"
ibaresi metinden çıkarılmıştır. 
BAŞKAN - Sayın
milletvekilleri, 3 üncü maddenin gizli oylamasına Adana İlinden başlıyoruz:
(Oyların toplanılmasına
başlandı)
BAŞKAN - Saygıdeğer
milletvekilli arkadaşlarım, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 2 nci maddesinin gizli oylama sonucunu
arz ediyorum:
Kullanılan oy sayısı : 481
Kabul : 468
Ret :  7
Çekimser :  2
Boş : 3
Geçersiz : 1
Hayırlı ve uğurlu
olmasını temenni ediyorum.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok. 
Sayın milletvekilleri, oy
verme işlemi tamamlanmıştır.
Oy kutuları kaldırılsın.
(Oyların ayırımına
başlanıldı)
BAŞKAN - Türkiye
Cumhuriyeti Anayasasının Bazı Maddelerinin Değiştirilmesi Hakkında Kanun
Teklifinin 4 üncü maddesini okutuyorum: 
MADDE 4. - Türkiye Cumhuriyeti Anayasasının 30 uncu maddesi aşağıdaki
şekilde değiştirilmiştir. 
"Madde 30. - Kanuna
uygun şekilde basın işletmesi olarak kurulan basımevi ve eklentileri ile basın araçları,
suç aleti olduğu gerekçesiyle zapt ve müsadere edilemez veya işletilmekten
alıkonulamaz."
BAŞKAN - Sayın milletvekilleri, Türkiye
Cumhuriyeti Anayasasının Bazı Maddelerinin Değiştirilmesi Hakkında Kanun
Teklifinin 4 üncü maddesinin gizli oylamasına Adana İlinden başlıyoruz. 
(Oyların toplanılmasına
başlandı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 3 üncü maddesinin gizli oylama
sonucunu arz ediyorum:
Kullanılan oy sayısı : 475
Kabul : 460
Ret : 10
Çekimser  : 3
Boş : 2
Hayırlı ve uğurlu
olmasını temenni ediyorum.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok. 
Sayın milletvekilleri, oy
verme işlemi tamamlanmıştır.
Oy kutuları kaldırılsın.
(Oyların ayırımına
başlanıldı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 5 inci maddesini okutuyorum:
MADDE 5. - Türkiye
Cumhuriyeti Anayasasının 38 inci
maddesinin dokuzuncu fıkrası madde
metninden çıkartılmış, onuncu fıkrası
ile son fıkrası aşağıdaki şekilde değiştirilmiştir. 
"Ölüm cezası ve
genel müsadere cezası verilemez. "
"Uluslararası Ceza
Divanına taraf olmanın gerektirdiği yükümlülükler hariç olmak üzere vatandaş suç sebebiyle yabancı bir ülkeye
geri verilemez "
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 5 inci maddesinin gizli oylamasına
Adana İlinden başlıyoruz.
(Oyların toplanılmasına
başlandı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 4 üncü maddesinin gizli oylama
sonucunu arz ediyorum:
Kullanılan oy sayısı : 474
Kabul : 458
Ret :  8
Çekimser :  1
Boş : 7
Bilgilerinize arz olunur.
(Oyların toplanılmasına
devam edildi)
BAŞKAN - Oyunu
kullanmayan sayın milletvekili var mı? Yok. 
Sayın milletvekilleri, oy
verme işlemi tamamlanmıştır.
Oy kutuları kaldırılsın.
(Oyların ayırımına
başlanıldı)
BAŞKAN - Türkiye
Cumhuriyeti Anayasasının Bazı Maddelerinin Değiştirilmesi Hakkında Kanun
Teklifinin 6 ncı maddesini okutuyorum: 
MADDE 6. - Türkiye
Cumhuriyeti Anayasasının 87 nci maddesinde yer alan, "mahkemelerce verilip
kesinleşen ölüm cezalarının yerine getirilmesine" ibaresi madde metninden
çıkartılmıştır. 
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 6 ncı maddesinin gizli oylamasına
Adana İlinden başlıyoruz. 
(Oyların toplanılmasına
başlandı) 
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 5 inci maddesinin gizli oylama
sonucunu arz ediyorum:
Kullanılan oy sayısı : 475
Kabul : 459
Ret :  12
Çekimser :  1
Boş : 3
Bilgilerinize arz ediyor;
hayırlı olmasını diliyorum.
(Oyların toplanılmasına
devam edildi)
BAŞKAN - Oyunu
kullanmayan milletvekili arkadaşımız var mı? Yok.
Oy verme işlemi
tamamlanmıştır.
Lütfen, kupaları
kaldıralım.
(Oyların ayırımına
başlanıldı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 7 nci maddesini okutuyorum:
MADDE 7. - Türkiye
Cumhuriyeti Anayasasının 90 ıncı maddesinin son fıkrasına aşağıdaki cümle
eklenmiştir.
"Usulüne göre
yürürlüğe konulmuş temel hak ve özgürlüklere ilişkin milletlerarası
andlaşmalarla kanunların aynı konuda farklı hükümler içermesi nedeniyle
çıkabilecek uyuşmazlıklarda milletlerarası andlaşma hükümleri esas alınır."
BAŞKAN - Sayın
milletvekilleri, maddeyle ilgili 1 önerge vardır; okutuyorum:
Türkiye Büyük Millet
Meclisi Başkanlığına
430 sıra sayılı kanun
teklifinin çerçeve 7 nci maddesinin aşağıdaki şekilde değiştirilmesini arz ve
teklif ederiz.
 Güldal Okuducu Oya
Araslı Bihlun Tamaylıgil
 İstanbul Ankara İstanbul
 N. Gaye Erbatur Özlem
Çerçioğlu Haşim Oral
 Adana Aydın Denizli
 Birgen Keleş Ali Topuz Sinan Yerlikaya
 İstanbul İstanbul Tunceli
 Sıdıka Sarıbekir Mehmet
Semerci Mehmet Ali Özpolat
 İstanbul Aydın İstanbul
 Kemal Kılıçdaroğlu Mustafa
Özyürek Kemal Sağ
 İstanbul Mersin Adana
 Ali Kemal Kumkumoğlu Abdulkadir
Ateş K. Kemal Anadol
 İstanbul Gaziantep İzmir
  Tuncay
Ercenk
  Antalya
Madde 7. - Türkiye
Cumhuriyeti Anayasasının 90 ıncı maddesinin son fıkrasına aşağıdaki cümle
eklenmiştir.
"Birleşmiş
Milletler, Avrupa Konseyi, Avrupa Birliği, Avrupa Güvenlik ve İşbirliği Teşkilatı,
Uluslararası Çalışma Örgütü çerçevesinde yapılarak usulüne göre yürürlüğe
konulmuş temel hak ve özgürlüklere ilişkin milletlerarası antlaşmalarla
kanunların aynı konuda farklı hükümler içermesi nedeniyle çıkabilecek
uyuşmazlıklarda milletlerarası antlaşma hükümleri esas alınır."
BAŞKAN - Komisyon
önergeye katılıyor mu?
ANAYASA KOMİSYONU BAŞKANI
BURHAN KUZU (İstanbul) - Sayın Başkanım, geçen görüşmelerde de bu gündeme
geldi. Bu sayma yöntemini biz, teknik olarak doğru bulmuyoruz. Yani, belki, bu,
amaç olarak doğru; ama, netice itibariyle, madde tekniği bakımından, ben
-Komisyon olarak- yerinde bulmuyorum.
BAŞKAN - Hükümet?..
ADALET BAKANI CEMİL ÇİÇEK
(Ankara) - Katılmıyoruz Sayın Başkan.
BAŞKAN - Önerge
sahipleri?..
ALİ TOPUZ (İstanbul) -
Oya Araslı konuşacak efendim. 
BAŞKAN - Sayın Araslı,
buyurun. (CHP sıralarından alkışlar) 
OYA ARASLI (Ankara) -
Sayın Başkan, değerli milletvekilleri; önümüze getirilen değişiklik teklifinde,
uluslararası antlaşmalarla, insan haklarını düzenleyen uluslararası
antlaşmalarla içhukukumuzda bir kanunun aynı konuda farklı hükümler...
BAŞKAN - Sayın Araslı, on
saniyenizi rica edebilir miyim.
Saygıdeğer arkadaşlarım,
şu anda bir önergenin görüşülmesi vardır. Bir müddet sonra önergeyi
oylayacağız. Lütfen, yerlerinize oturur musunuz efendim... Lütfen,
arkadaşlarım...
Sayın Araslı, buyurun.
OYA ARASLI (Devamla) -
Önümüze getirilen teklifin bu maddesi, bir uluslararası antlaşmanın, insan
haklarına ilişkin bir antlaşmanın bir konuda yaptığı düzenleme ile içhukuk kuralının
aynı konudaki düzenlemesi çatıştığı zaman, aynı doğrultuda hükümler getirmediği
zaman, çıkacak ihtilafta, uluslararası antlaşma hükümlerine uygulamada öncelik
tanımaktadır. 
Gerçekten de, bizim
Anayasamızda, kanunların hükümleri ile uluslararası antlaşmaların hükümleri
çatıştığı zaman ne yapılacağına ilişkin bir belirleme yoktur. Uluslararası
antlaşmalar kanuna eşdeğer hükümde olduğu için, bu gibi durumlarda hukukun
genel ilkeleri uygulanmakta ve "özel hüküm, genel hükmün önüne
geçer", "sonra gelen hüküm, önceki hükmün önüne geçer" ilkeleri
doğrultusunda işlem yapılmaktadır. Bu da, birtakım farklı içtihatların ortaya
çıkmasına yol açmaktadır. Halbuki, bu konuda bir açıklığa, bir berraklığa
ihtiyaç vardır. Böyle bir ihtiyacın varlığı, giderilmesi gerektiği doğrudur. 
Ne var ki, dünyanın
çeşitli ülkelerine, özellikle Avrupa Birliği ülkelerine baktığımız zaman,
dışhukuka bu tür çalışmalarda öncelik veren ülkelerin, antlaşmaların anayasaya
uygunluğunu sağlamak bakımından çok etkin bir denetim mekanizması kurduğu
görülmektedir; bir önce denetim, bir öndenetim mekanizmasını devreye
sokmaktadırlar. Halbuki, Türkiye'de, zorunlu olarak işleyen böyle bir denetim
mekanizması yoktur ve antlaşmaların Anayasaya uygun olup olmadığını belirlemek
için, bu tür antlaşmaları Anayasa Mahkemesinin denetimine sunma imkânı da
yoktur. Böyle bir denetim, Anayasa Mahkemesinin yetkisi dahilinde değildir;
ancak, antlaşmanın onaylanmasını uygun bulma kanunları bir kanun olduğu için,
Anayasa Mahkemesinin denetimine tabidir; ama, kanunla onayı uygun bulma ve onay
arasındaki mesafe, zaman olarak bazen o kadar kısadır ki, böyle bir denetim
imkânı da pratikte bir anlam taşıyabilmemektedir. Bu nedenle, 90 ıncı maddenin
taşıdığı bu özellik gözönünde tutulduğu zaman, madde, sadece Anayasanın 90 ıncı
maddesinde bir değişiklik getirdiği ve Anayasa Mahkemesinin denetimiyle ilgili
hükümlerde bir değişiklik yapma imkânı bırakmadığı için, 90 ıncı madde çerçevesinde
ne yapılabilir bu sakıncayı gidermek için diye düşünüldüğünde, tek çare, bu
özelliği tanıyacağımız antlaşmaların hangi kaynaktan gelen antlaşmalar olduğunu
belirleyen bir hükmü bu maddeye eklemekle ortaya çıkabilmektedir. Böyle bir
hükmün maddeye eklenmesi, yarın, öbür gün, uygulayıcı bakımından, hangi
antlaşma temel insan haklarına ilişkin antlaşmadır, hangisi değildir konusunda
yapılacak belirlemede ortaya çıkacak farklı değerlendirmeleri de önlemeye imkân
verecektir. 
Bu nedenle, bir önerge
vermiş bulunmaktayız. Bu önergenin kabulü için desteklerinizi bekliyoruz. 
Saygılar sunarım. (CHP
sıralarından alkışlar)
BAŞKAN - Teşekkür
ediyorum Sayın Araslı. 
Sayın milletvekilleri,
önergeyi oylarınıza sunuyorum: Kabul edenler... Kabul etmeyenler... Önerge
kabul edilmemiştir. 
Sayın milletvekilleri,
Türkiye Cumhuriyeti Anayasasının Bazı Maddelerinin Değiştirilmesi Hakkında
Kanun Teklifinin 7 nci maddesinin gizli oylamasına Adana İlinden başlıyoruz. 
(Oyların toplanılmasına
başlandı)
BAŞKAN- Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 6 ncı maddesinin gizli oylama sonucunu
arz ediyorum:
Kullanılan oy sayısı : 470
Kabul : 456
Ret :  8
Çekimser :  1
Boş : 3
Geçersiz : 2
Hayırlı, uğurlu olması
dilek ve temennisiyle... 
(Oyların toplanılmasına
devam edildi)
BAŞKAN - Görevli kâtip
üye arkadaşlarımız oylarını kullandılar mı?
ALİ TOPUZ (İstanbul) -
Sayın Başkan, daha kimi bekliyorsunuz!..
GÜROL ERGİN (Muğla) -
Hayret bir şey ya!..
BAŞKAN - Sayın Bakanım,
biraz süratli kullanırsanız oyunuzu...
Saygıdeğer arkadaşlarım,
son 1 dakika içerisinde, oyunu kullanmayan milletvekillerinin oylarını
kullanmalarını istirham ediyorum; lütfen, acele edelim.
GÜROL ERGİN (Muğla) -
Ama, artık ayıp oluyor Sayın Başkan.
BAŞKAN - Sayın Bakan,
oyunuzu kullandınız mı?
GÜROL ERGİN (Muğla) -
Kullandı kullandı, Sayın Başkan.
BAŞKAN - Arkadaşlar,
lütfen, tamamlayacağız işlemi...
K. KEMAL ANADOL (İzmir) -
Son 1 dakika doldu Sayın Başkan!
BAŞKAN - Sayın Başkan,
bir dakika...
Vekâleten oy kullanacak
bakan arkadaşlarımız, lütfen...
GÜROL ERGİN (Muğla) - Ya
yeter kardeşim, bu kadar da olmaz!..
BAŞKAN - Sayın
milletvekilleri, oy verme işlemi bitmiştir. (CHP sıralarından alkışlar[!])
Oy kutuları kaldırılsın.
(Oyların ayırımına
başlanıldı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 8 inci maddesini okutuyorum:
MADDE 8. - Türkiye
Cumhuriyeti Anayasasının 131 inci
maddesinin ikinci fıkrası aşağıdaki şekilde değiştirilmiştir. 
"Yükseköğretim
Kurulu, üniversiteler ve Bakanlar Kurulunca seçilen ve sayıları, nitelikleri,
seçilme usulleri kanunla belirlenen adaylar arasından rektörlük ve öğretim
üyeliğinde başarılı hizmet yapmış profesörlere öncelik vermek sureti ile
Cumhurbaşkanınca atanan üyeler ve Cumhurbaşkanınca doğrudan doğruya seçilen
üyelerden kurulur."
BAŞKAN - Sayın
milletvekilleri, oy verme işlemine Adana İlinden başlıyoruz:
(Oyların toplanılmasına
başlandı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 7 nci maddesinin gizli oylama sonucunu
arz ediyorum:
Kullanılan oy sayısı : 482
Kabul : 375
Ret :  102
Boş : 4
Geçersiz : 1
Hayırlı olmasını temenni
ediyorum.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok. 
Sayın milletvekilleri, oy
verme işlemi tamamlanmıştır.
Oy kutuları kaldırılsın.
(Oyların ayırımına
başlanıldı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 9 uncu maddesini okutuyorum:
Madde 9. - Türkiye
Cumhuriyeti Anayasasının 143 üncü maddesi yürürlükten kaldırılmıştır.
BAŞKAN - Sayın
milletvekilleri, 9 uncu maddenin gizli oylamasına Adana İlinden başlıyoruz.
(Oyların toplanılmasına
başlandı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 8 inci maddesinin gizli oylama
sonucunu arz ediyorum:
Kullanılan oy sayısı : 474
Kabul : 451
Ret : 17
Çekimser  : 1
Boş : 4
Geçersiz : 1
Hayırlı ve uğurlu
olmasını temenni ediyorum.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok. 
Oy verme işlemi sona
ermiştir.
Kutular kaldırılsın.
(Oyların ayırımına
başlanıldı)
BAŞKAN - 10 uncu maddeyi
okutuyorum:
MADDE 10. - Türkiye
Cumhuriyeti Anayasasının 160 ıncı maddesinin son fıkrası yürürlükten
kaldırılmıştır. 
BAŞKAN - Sayın
milletvekilleri, maddenin gizli oylamasına Adana İlinden başlıyoruz.
(Oyların toplanılmasına
başlandı)
BAŞKAN - Oyunu kullanmayan
sayın üye var mı? Yok. 
Oy verme işlemi
tamamlanmıştır.
Oy kutuları kaldırılsın.
(Oyların ayırımına
başlanıldı)
BAŞKAN - 11 inci maddeyi
okutuyorum:
MADDE 11. - Bu Kanun
yayımı tarihinde yürürlüğe girer ve kalkoylamasına sunulması halinde tümüyle
oylanır. 
BAŞKAN - 11 inci maddenin
gizli oylamasına Adana İlinden başlıyoruz.
(Oyların toplanılmasına
başlandı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 9 uncu maddesinin gizli oylama
sonucunu arz ediyorum:
Kullanılan oy sayısı : 471
Kabul : 459
Ret :  6
Çekimser :  2
Boş : 4
Hayırlı, uğurlu olmasını
temenni ediyorum.
(Oyların toplanılmasına
devam edildi)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 10 uncu maddesinin gizli oylama
sonucunu arz ediyorum:
Kullanılan oy sayısı : 463
Kabul : 453
Ret :  4
Çekimser :  1
Boş : 5
Hayırlı, uğurlu olmasını
temenni ediyorum.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok. 
Oy verme işlemi
tamamlanmıştır.
Oy kutuları kaldırılsın.
(Oyların ayırımına
başlanıldı)
BAŞKAN - Sayın
milletvekilleri, şimdi, teklifin tümünün gizli oylamasına Adana İlinden
başlıyoruz.
(Oyların toplanılmasına
başlandı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin 11 inci maddesinin gizli oylama
sonucunu arz ediyorum:
Kullanılan oy sayısı : 461
Kabul : 451
Ret : 4
Boş : 6
Hayırlı, uğurlu olmasını
temenni ediyorum.
(Oyların toplanılmasına
devam edildi)
BAŞKAN - Oyunu
kullanmayan sayın üye var mı? Yok.
Oy verme işlemi sona
ermiştir.
Oy kutuları kaldırılsın.
(Oyların ayırımı yapıldı)
BAŞKAN - Sayın
milletvekilleri, Türkiye Cumhuriyeti Anayasasının Bazı Maddelerinin
Değiştirilmesi Hakkında Kanun Teklifinin tümünün gizli oylama sonucunu arz
ediyorum:
Kullanılan oy sayısı : 471
Kabul : 457
Ret : 8
Çekimser : 1
Boş : 5
Türkiye Cumhuriyeti
Anayasasının Bazı Maddelerinin Değiştirilmesi Hakkında Kanun Teklifi kabul
edilmiş ve kanunlaşmıştır; (AK Parti sıralarından alkışlar) milletimiz ve
ülkemiz için hayırlı ve uğurlu olmasını temenni ediyorum
Kısa bir değerlendirme
konuşması yapmak üzere, Anayasa Komisyonu Başkanı Sayın Burhan Kuzu'nun söz
talebi vardır.
Sayın Başkan, buyurun.
(AK Parti sıralarından alkışlar)
ANAYASA KOMİSYONU BAŞKANI
BURHAN KUZU (İstanbul) - Sayın Başkan, değerli milletvekilleri; hepinizi
saygıyla selamlıyorum.
Bir küçük paket anayasa
değişikliği, yine, Yüce Meclisimizden geçmiş oldu; vatana, millete hayırlı
uğurlu olsun. Önemli değişiklik getirdik. Paket küçük gözüküyor; ama,
içerisinde gerçekten önemli hususlar var. Kadın-erkek eşitliği, DGM'lerin
kaldırılması, ölüm cezasının kaldırılması gibi ve özellikle de usulüne göre
yürürlüğe girmiş antlaşmalardan insan haklarıyla alakalı olanlarla ilgili bir
çatışma olursa iç hukukta, kanunların yerine antlaşmanın önceliği şeklinde,
uygulamadan doğacak sorun da böylece çözülmüş oldu. Bundan sonra daha büyük
paketler elbette ki gündeme getirme fırsatı buluruz. 1982 Anayasasının,
malumunuz, hazırlanma şartları hepimiz tarafından bilinmektedir. 
Tabiî, bu arada, gerek
komisyonda gerekse Genel Kurulda İktidar Partisine çok destek vermiş olan
Anamuhalefet Partimizi de tebrik ediyorum, teşekkür ediyorum, bu katkının
devamını özellikle rica ediyorum. Hakikaten, anayasa meselesini sırf İktidarın
üzerine yıkmamak lazım, bunu birlikte, elbirliğiyle yapmakta her zaman için
yarar olduğunu düşünüyorum.
Hepinizi saygıyla,
sevgiyle selamlıyorum. (Alkışlar)
BAŞKAN - Teşekkür
ediyorum Sayın Kuzu.
Şimdi de bir teşekkür
konuşması ve değerlendirme yapmak üzere, Adalet Bakanı Sayın Cemil Çiçek'i
kürsüye davet ediyorum.
Sayın Bakan, buyurun.
(Alkışlar)
ADALET BAKANI CEMİL ÇİÇEK
(Ankara) - Sayın Başkan, değerli milletvekilleri; hepinizi sevgiyle, saygıyla
selamlıyorum.
Türkiye Cumhuriyeti
tarihinde bir dönüm noktası olan bu değişiklikler inşallah demokrasimizi daha
kurumsallaştıracak, daha kalıcı kılacak, hak ve özgürlüklerimiz bu
değişikliklerle daha ileri bir noktaya gelecek. Onun için, böylesine önemli bir
başarıyı gerçekleştiren Parlamentomuzdaki değerli bağımsız milletvekili
arkadaşlarıma, Doğru Yol Partisine, Cumhuriyet Halk Partisine ve Adalet ve
Kalkınma Partisine ve teker teker hepinize teşekkür ediyorum. Özellikle, bu
paketin hazırlanıp huzurunuza gelmesinde çok büyük katkı sağlayan Anayasa
Komisyonunun Sayın Başkanına ve sayın üyelerine huzurunuzda teşekkür ediyorum.
Şüphesiz, bu, 1982 Anayasasında
yapılan 9 uncu değişikliktir; ama, bir 10 uncu değişikliğe daha ihtiyacımızın
olduğunu burada ifade etmek isterim; çünkü, bu Anayasanın, geneli üzerinde
yaptığımız değerlendirmede de ifade etmeye çalıştım, değiştirilecek daha pek
çok maddesi var. 1982 şartlarında belki öyle düzenlenmesi gerekiyordu; ama,
1982'den bu tarafa dünya değişti, Türkiye değişti, öncelikler değişti,
anlayışlar değişti. Dolayısıyla, yeni anlayışa uygun olarak, geri kalan
maddelerinde, bir bütünlük içerisinde ve bugünkü değişiklik anlayışına paralel
bir düzenlemeye gidilmesinde sayısız fayda var. Onun için, 1995'ten beri bu
Parlamento çatısı altında görev yapan uzlaşma komisyonunun, inşallah, bundan
sonra çalışmasını temenni ediyorum. Siyaseten tartıştığımız pek çok madde var.
Bunların hepsinin değiştirileceği yer bu uzlaşma komisyonudur. Ümit ederim ki,
bu tartışmaları dışarıda yapmak yerine, dışarıdaki beklentileri de karşılayacak
tarzda bu komisyonları çalıştırırız, başta yargı bölümü olmak üzere, temel hak
ve özgürlükler alanıyla ilgili olarak ve yürütme bölümünde yapılacak diğer
değişiklikleri de bir 10 uncu anayasa değişikliği olarak getirir ve uzun süre,
bir defa daha, tekrar, anayasa değişikliğine dönmüş olmayız. Bunu temenni
ediyorum; emeği geçen herkese teşekkür ediyorum. 
Ancak, bir teşekkürüm
daha var Adalet Bakanı olarak; bu yaptığımız değişiklikle devlet güvenlik
mahkemeleri ortadan kalkmış oluyor, Sayın Cumhurbaşkanımız onayladığı takdirde.
Devlet güvenlik mahkemeleri kurulduğu günden beri, bu mahkemelerin, neden
kurulduğu, niçin kurulduğu, buna ihtiyacın olup olmadığı epey tartışılmıştır.
Bu mahkemelerle ilgili, lehte yazanlar olmuştur, aleyhte yazanlar olmuştur;
takdir edenler oldu, tenkit edenler oldu; ne olduysa oldu, ama, burada görev
yapan hâkimlerimiz var, savcılarımız var. Temennim odur ki, bir daha, Türkiye,
böylesine mahkemeleri kurma ihtiyacıyla karşı karşıya kalmaz. Arzumuz odur;
yaptığımız düzenlemeler, değişiklikler, bir daha böyle bir ihtiyaç olmamasına,
demokrasi içerisinde sorunlarımızı çözmeye yöneliktir; bunu hep arzu ettik,
arzu ediyoruz; ama, burada görev yapan hâkim ve savcılarımızı, geriye dönük,
mahkemelerin kurulduğu günden beri burada çalışan insanlarımızı düşündüğümüzde,
can pazarında bu insanlar büyük bir vatanseverlikle görev yaptılar. Pek çok
insanın taşın altına elini koymadığı dönemlerde, bu hâkimlerimiz ve
savcılarımız, değil ellerini ayaklarını, kafalarını bu taşın altına koydular ve
büyük bir vatanseverlikle, sadece kendileri değil, aileleri, çocukları her
türlü tehdide maruz kalmak pahasına, büyük bir vatanseverlik örneği verdiler.
Kararlarını tartışabiliriz, verdikleri kararlar doğruydu, yanlıştı; bu bir akademik
tartışmadır, bir hukukî tartışmadır; ama, burada görev yapan insanların
hepsinin saygıdeğer birer hukukçu olduklarını ve Türk Milleti adına görev
yaptıklarını belirtmek, Türk Milletinin bir ferdi olarak, bir vatandaş olarak
ve bir Adalet Bakanı olarak, bu mahkemelerde, kurulduğu günden bugüne kadar
görev yapmış olan herkese, milletim adına şükranlarımı ifade etmek istiyorum;
hayatlarını kaybedenler varsa, onlara da Allah'tan rahmet diliyorum.
Bu düzenlemenin, bu
değişikliğin, milletimiz ve demokrasimiz için hayırlı ve uğurlu olması
temennisiyle, hepinize saygılar sunuyorum. (Alkışlar)
BAŞKAN - Teşekkür
ediyorum Sayın Bakanım.
Biz de, hayırlı, uğurlu
olmasını, ülkemize hayırlar getirmesini niyaz ediyoruz.
Sayın milletvekilleri,
sözlü soru önergeleri ile diğer denetim konularını sırasıyla görüşmek için, 11
Mayıs 2004 Salı günü saat 15.00'te toplanmak üzere, birleşimi kapatıyorum. 

Kapanma Saati: 18.22



IV. - SORULAR VE CEVAPLAR
A) YAZILI
SORULAR VE CEVAPLARI
1. - Ankara
Milletvekili İsmail Değerli'nin, bir şahısla ilgili basında yer alan iddialara
ilişkin sorusu ve Ulaştırma Bakanı Binali Yıldırım'ın cevabı (7/2302)
2. - İstanbul Milletvekili Gürsoy Erol'un, yanık tedavi merkezine ilişkin
sorusu ve Sağlık Bakanı Recep Akdağ'ın cevabı (7/2322)



