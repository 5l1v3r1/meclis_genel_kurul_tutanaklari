


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20   CİLT : 69  YASAMA
YILI : 4


T. B. M. M.
TUTANAK
DERGİSİ

49 uncu
Birleşim
3 . 2 . 1999Çarşamba



İ Ç İ N D E
K İ L E R

 I. —
GEÇEN TUTANAK ÖZETİ
II. — GELEN KÂĞITLAR
III.—
YOKLAMALAR
IV. —
SORULAR VE CEVAPLAR
A) YAZILI SORULAR VE CEVAPLARI
1. — Karaman Milletvekili Zeki
Ünal’ın, İstanbul eski belediye başkanının posterini dükkânına asan bir şahsın
mahkûm edildiği yolundaki habere ilişkin sorusu ve Adalet Bakanı Selçuk
Öztek’in yazılı cevabı (7/6669)
2. — Konya Milletvekili Lütfi
Yalman’ın, Yozgat Cumhuriyet Başsavcısının tayin edilmesinin nedenine ilişkin
sorusu ve Adalet Bakanı Selçuk Öztek’in yazılı cevabı (7/6716)
3. — Konya Milletvekili Lütfi
Yalman’ın, Kavaklıdere Rotary Kulübü tarafından düzenlenen kokteylde İstiklal
Marşının okunmadığı iddiasına ilişkin sorusu ve İçişleri Bakanı Cahit Bayar’ın
yazılı cevabı (7/6719)
4. — İstanbul Milletvekili Bülent
Akarcalı’nın, Türk Hava Kurumu ve iştirakleri hakkında hazırlanan raporla
ilgili yapılan işlemlere ilişkin sorusu ve İçişleri Bakanı Cahit Bayar’ın
yazılı cevabı (7/6727)
5. — MardinMilletvekili Hüseyin
Yıldız’ın, Mardin’de çalışan personelin seyyar görev tazminatlarının ödenmediği
iddialarına ilişkin sorusu ve Tarım ve Köyişleri Bakanı Mahmut Erdir’in yazılı
cevabı (7/6741)


I. — GEÇEN TUTANAK ÖZETİ

TBMM Genel Kurulu saat 15.00’te
açılarak iki oturum yaptı.
Elektronik cihazla yapılan
yoklamalar sonucunda Genel Kurulda toplantı yetersayısı bulunmadığı
anlaşıldığından, 3 Şubat 1999 Çarşamba günü saat 15.00’te toplanmak üzere,
birleşime 15.26’da son verildi.

 Kamer Genç Başkanvekili

 Levent
Mıstıkoğlu Abdulhaluk
Mutlu Hatay Bitlis Kâtip
Üye  Kâtip Üye



 No.
: 60
II. — GELEN
KÂĞITLAR
3 .2 .1999 ÇARŞAMBA
Tasarılar
1. — Uluslararası Ticari
İşlemlerde Yabancı Kamu Görevlilerine Verilen Rüşvetin Önlenmesi Sözleşmesinin
Onaylanmasının Uygun Bulunduğuna DairKanun Tasarısı (1/870) (Adalet ve
Dışişleri Komisyonlarına) (Başkanlığa geliş tarihi : 1.2.1999)
2. —Türkiye Cumhuriyeti Hükümeti
ile Federal Almanya Cumhuriyeti Hükümeti Arasındaki Hava Ulaştırma Anlaşmasında
Değişiklik Yapılmasına Dair Mutabakat Zaptının Onaylanmasının Uygun Bulunduğu
Hakkında Kanun Tasarısı (1/871) (Bayındırlık, İmar, Ulaştırma ve Turizm ve
Dışişleri Komisyonlarına) (Başkanlığa geliş tarihi : 1.2.1999)
3. — Türkiye Cumhuriyeti Hükümeti
ile Belarus Cumhuriyeti Hükümeti Arasında Savunma Sanayii İşbirliği
Anlaşmasının Onaylanmasının Uygun Bulunduğu Hakkında Kanun Tasarısı (1/872)
(Millî Savunma ve Dışişleri Komisyonlarına) (Başkanlığa geliş tarihi : 1.2.1999)
Teklif
1. — Bayburt Milletvekili Suat
Pamukçu ve 17 arkadaşının; Akşar Adıyla Bir İlçe Kurulması Hakkında Kanun Teklifi (2/1355) (İçişleri ve Plan
ve Bütçe Komisyonlarına) (Başkanlığa geliş tarihi : 16.1.1999)
Tezkereler
1. — İstanbul Milletvekili Bülent
Hasan Tanla’nın, Yasama Dokunulmazlığının Kaldırılması Hakkında Başbakanlık
Tezkeresi (3/1889) (Anayasa ve Adalet Komisyonları Üyelerinden Kurulu Karma
Komisyona) (Başkanlığa geliş tarihi : 1.2.1999)
2. — İstanbul Milletvekili Bülent
Hasan Tanla’nın Yasama Dokunulmazlığının Kaldırılması Hakkında Başbakanlık
Tezkeresi (3/1890) (Anayasa ve Adalet Komisyonları Üyelerinden Kurulu Karma
Komisyona) (Başkanlığa geliş tarihi : 1.2.1999)
3. — Kocaeli Milletvekili İsmail
Kalkandelen’in Yasama Dokunulmazlığının Kaldırılması Hakkında Başbakanlık
Tezkeresi (3/1891) (Anayasa ve Adalet Komisyonları Üyelerinden Kurulu Karma
Komisyona) (Başkanlığa geliş tarihi : 1.2.1999)
Sözlü Soru Önergesi
1. — Konya Milletvekili Mustafa
Ünaldı’nın, Sağlık Bakanlığı Tedavi Hizmetleri Genel Müdürlüğünce yayımlanan
bir genelgeye ilişkin Başbakandan sözlü soru önergesi (6/1254) (Başkanlığa
geliş tarihi : 28.1.1999)
Yazılı Soru Önergeleri
1. — Bursa Milletvekili Ertuğrul
Yalçınbayır’ın, Bursa-Yıldırım İlçesinde bulunan Mahfel adlı çay bahçesinde
meydana gelen yangına ilişkin Çalışma ve Sosyal Güvenlik Bakanından yazılı soru
önergesi (7/6775) (Başkanlığa geliş tarihi : 28.1.1999)
2. — Bursa Milletvekili Ertuğrul
Yalçınbayır’ın, Millî Eğitim Bakanlığı Ortaöğretim Kurumları Ödül ve Disiplin
Yönetmeliğinin uygulanmasına ilişkin Millî Eğitim Bakanından yazılı soru
önergesi (7/6776) (Başkanlığa geliş tarihi : 28.1.1999)
3. — Konya Milletvekili Veysel
Candan’ın, 1 inci Ordu Komutanlığınca başörtüsüyle ilgili olarak valilere
genelge gönderildiği iddiasına ilişkin İçişleri Bakanından yazılı soru önergesi
(7/6777) (Başkanlığa geliş tarihi : 28.1.1999)
4. — Niğde Milletvekili Akın
Gönen’in, dericilik sektöründe yaşanan malî krize karşı alınacak tedbirlere
ilişkin Başbakandan yazılı soru önergesi (7/6778) (Başkanlığa geliş tarihi :
28.1.1999)
5. — Konya Milletvekili Lütfi
Yalman’ın, Danıştay kararına rağmen Bursa’da bir Amerikan firmasının fabrika
inşaatının devam ettiği iddialarına ilişkin İçişleri Bakanından yazılı soru
önergesi (7/6779) (Başkanlığa geliş tarihi : 28.1.1999)
6. — Konya Milletvekili Lütfi
Yalman’ın, taksitli satış kampanyası biçiminde gerçekleştirilen promosyon
kampanyalarına ilişkin Sanayi ve Ticaret Bakanından yazılı soru önergesi
(7/6780) (Başkanlığa geliş tarihi : 28.1.1999)
7. — Konya Milletvekili Lütfi
Yalman’ın, özelleştirilen SEKBurdur Fabrikasının başka bir yere taşınarak
arazisinin satıldığı iddiasına ilişkin Sanayi ve Ticaret Bakanından yazılı soru
önergesi (7/6781) (Başkanlığa geliş tarihi : 28.1.1999)
8. — Karaman Milletvekili Zeki
Ünal’ın, bazı projelerin durumuna ilişkin Enerji ve Tabiî Kaynaklar Bakanından
yazılı soru önergesi (7/6782) (Başkanlığa geliş tarihi : 28.1.1999)
9. — İstanbul Milletvekili Ercan
Karakaş’ın, 3 üncü Boğaz Köprüsü projesine ilişkin Başbakandan yazılı soru
önergesi (7/6783) (Başkanlığa geliş tarihi : 1.2.1999)
10. — Hatay Milletvekili Mehmet
Sılay’ın, Irak’ta yaşayan Türkmenlerle ilgili bir proje olup olmadığına ilişkin
Başbakandan yazılı soru önergesi (7/6784) (Başkanlığa geliş tarihi : 1.2.1999)
11. — Bolu Milletvekili Feti
Görür’ün, bazı belediye başkanları hakkındaki dava dosyalarının bekletildiği
iddiasına ilişkin Adalet Bakanından yazılı soru önergesi (7/6785) (Başkanlığa
geliş tarihi : 1.2.1999)
12. — Erzurum Milletvekili Aslan
Polat’ın, çıkarılan bir tebliğ ile vergi kaybına neden olunduğu iddiasına ilişkin
Maliye Bakanından yazılı soru önergesi (7/6786) (Başkanlığa geliş tarihi :
1.2.1999)
BİRİNCİ OTURUM
Açılma Saati : 15.00
3 Şubat 1999 Çarşamba
BAŞKAN : Başkanvekili Kamer Genç
KÂTİP ÜYELER : Levent MISTIKOĞLU (Hatay), Abdulhaluk
MUTLU (Bitlis)

BAŞKAN – Türkiye Büyük
Millet Meclisinin 49 uncu Birleşimini açıyorum.
III. — YOKLAMA
BAŞKAN — Sayın
milletvekilleri, elektronik sistemle yoklama yapılacaktır.
Yoklama için 5 dakika süre
vereceğim. Sayın milletvekillerinin, bu süre içerisinde elektronik oy
düğmelerine basarak, Genel Kurul Salonunda olduklarını belirtmelerini rica
ediyorum.
Yoklama işlemini
başlatıyorum.
(Elektronik cihazla oylama
yapıldı.)
BAŞKAN — Sayın
milletvekilleri, yoklama süresi bitmiştir; toplantı yetersayısı bulunamamıştır.
Birleşime 10 dakika ara
veriyorum.

Kapanma Saati : 15.08



İKİNCİ OTURUM
Açılma Saati : 15.18
BAŞKAN : Başkanvekili Kamer Genç
KÂTİP ÜYELER : Levent MISTIKOĞLU (Hatay), Abdulhaluk
MUTLU (Bitlis)

BAŞKAN
– Türkiye Büyük Millet Meclisinin 49 uncu Birleşiminin İkinci Oturumunu açıyorum.
III. — YOKLAMA
BAŞKAN — Sayın
milletvekilleri, ilk oturumda yapılan yoklamada toplantı yetersayısı
bulunamamıştı.
Şimdi, yeniden, elektronik
sistemle yoklama yapılacaktır.
Yoklama için 5 dakika süre
vereceğim. Sayın milletvekillerinin, bu süre içerisinde, elektronik oy
düğmelerine basarak, Genel Kurul Salonunda olduklarını belirtmelerini rica
ediyorum.
Yoklama işlemini
başlatıyorum.
(Elektronik cihazla
yoklama yapıldı.)
BAŞKAN — Yoklama süresi
bitmiştir. Sayın milletvekilleri, yapılan ikinci yoklamada da toplantı
yetersayısı bulunamadı.
Aslında, ben, özellikle
gruplardan rica ediyorum; biz, Başkanlık Divanı üyeleri olarak toplantı
yetersayısı bulunamaması nedeniyle Meclisin dağılmasını gerçekten üzüntü verici
olarak kabul ediyoruz; ama, 12 gün sonra önseçim var; sayın milletvekillerimizin
büyük bir kısmı seçim bölgelerindedir. 73 gün sonra erken seçim var. Bence,
erken seçim kararı alan bir mecliste bir kanun da çıkmaz. Bunu, artık,
partilerin kabul etmesi lazım ve iktidar partisi ve azınlık hükümetini
destekleyen partiler, hangi kanunları çıkaracaklarsa, nasıl bir karar
vereceklerse, kendilerinden rica ediyorum, bunu bir an önce kararlaştırsınlar.
Meclisimizin toplantı yetersayısını bulamadan dağılmasını uygun bir görüntü
olarak görmüyorum. Sayın gruplardan, özellikle bunu rica ediyorum.
Sayın milletvekilleri,
dileriz ki, artık bundan sonraki toplantılar, böyle, açılıp kapanma şeklinde
olmasın. Özellikle gruplardan rica ediyorum.
Bu itibarla, özelleştirme
uygulamalarıyla ilgili usulsüzlük ve yolsuzluk iddialarını araştırmak amacıyla
kurulan Meclis araştırması komisyonunun 743 sıra sayılı raporu ile kanun tasarı
ve tekliflerini sırasıyla görüşmek için 4 Şubat 1999 Perşembe günü saat
15.00’te toplanmak üzere, birleşimi kapatıyorum.

Kapanma Saati : 15.26



IV. – SORULAR VE CEVAPLAR
A) YAZILI
SORULAR VE CEVAPLARI
1. – Karaman
Milletvekili Zeki Ünal’ın, İstanbul eski belediye başkanının posterini
dükkânına asan bir şahsın mahkûm edildiği yolundaki habere ilişkin sorusu ve
Adalet Bakanı Selçuk Öztek’in yazılı cevabı (7/6669)
Türkiye Büyük Millet Meclisi
Başkanlığına
Aşağıdaki sorumun Adalet Bakanı
Sayın Hasan Denizkurdu tarafından yazılı olarak cevaplandırılmasını
saygılarımla arz ederim.
 22.12.1998 Zeki
Ünal Karaman
Basından öğrendiğimiz
kadarıyla Sakarya’da Ali Köstereli isimli bir vatandaş dükkânına Recep Tayyip
Erdoğan’ın posterini astığı için 1 yıl hapse mahkûm edilmiştir.
Sorum şudur: 
Haber doğru mudur? Doğru
ise mahkemenin kararı hukukî midir?
 T.C. Adalet
Bakanlığı 2.2.1999
Türkiye Büyük Millet Meclisi
Başkanlığına
İlgi : Kanunlar ve
Kararlar Dairesi Başkanlığı ifadeli, 4.1.1999 tarihli ve A.01.0.GNS.0.10.
00.02-7/6669-16599/38249 sayılı yazınız.
İlgi yazınız ekinde
alınan, Karaman Milletvekili Zeki Ünal tarafından Bakanlığıma yöneltilen ve
yazılı olarak cevaplandırılması istenilen 7/6669-16599 Esas No’lu soru
önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
 Prof.
Dr. Selçuk Öztek Adalet
Bakanı
Sayın Zeki Ünal Karaman
Milletvekili
Bakanlığıma yönelttiğiniz
ve yazılı olarak cevaplandırılmasını istediğiniz 7/6669-16599 Esas No’lu soru
önergesinin cevabı aşağıda belirtilmiştir.
Soru önergesine konu olan
olayla ilgili olarak adı geçen kişi hakkında, Hendek Cumhuriyet Başsavcılığının
8.10.1998 tarihli ve 1998/677 Hazırlık, 1998/338 esas 1998/112 No’lu
İddianamesiyle Türk Ceza Kanununun 536 ncı maddesinin iki ve üçüncü fıkraları ile
36 ncı maddesi uygulanarak cezalandırılması için Hendek Sulh Ceza Mahkemesine
kamu davası açıldığı, yapılan yargılama sonucu 17.12.1998 tarihli ve Esas:
1998/228, Karar: 1998/197 sayılı Kararla bu kişiye, Türk Ceza Kanununun 536 ncı
maddesinin ikinci fıkrası gereğince verilen mahkûmiyet cezasının 647 sayılı
Cezalarının İnfazı Hakkında Kanunun 4 üncü maddesi uyarınca paraya çevrilerek
aynı Kanunun 6 ncı maddesi göz önüne alınarak ertelenmesine ve söz konusu
posterin Türk Ceza Kanununun 36 ncı maddesi gereğince zoralımına karar
verildiği ve bu Kararın sanık vekilince temyiz edilmek suretiyle yargı
kararının tartışılabileceği tek yüksek makam olan Yargıtay’a intikal
ettirildiği Sakarya Cumhuriyet Başsavcılığının 14.1.1999 tarihli ve 1999/140
sayılı yazısı ve eklerinden anlaşılmıştır.
Bilgilerinize arz ederim.
 Prof.
Dr. Selçuk Öztek Adalet
Bakanı
2. – Konya Milletvekili Lütfi Yalman’ın, Yozgat
Cumhuriyet Başsavcısının tayin edilmesinin nedenine ilişkin sorusu ve Adalet
Bakanı Selçuk Öztek’in yazılı cevabı (7/6716)
Türkiye Büyük Millet Meclisi
Başkanlığına
Aşağıdaki sorularımın
Adalet Bakanı Sayın Hasan Denizkurdu tarafından yazılı olarak cevaplandırılması
için gereğini arz ederim.
 28.12.1998 Lütfi
Yalman Konya
1. Yozgat Cumhuriyet
Başsavcısının Yozgat’tan tayin zamanı dışında teamüllere aykırı bir şekilde
sürülme sebebi nedir? Şimdiye kadar böyle bir uygulama olmuş mudur?
2. Adıgeçen Savcının
sürekli teftişlerle baskı altında tutulduğu doğru mudur? Bu uygulama Bağımsız
yargıya bir baskı değil midir? Yargının baskı altına alınmasını ne ile izah
edebiliyorsunuz?
3. Adıgeçen Savcı hakkında
teamüllere aykırı tayin yapılması ve olağan tayin zamanının dışında tayin
edilmesinin sebebi nedir?
4. Demokratik bir Hukuk
Devletinde bu tip uygulamaları insanî ve ahlakî buluyor musunuz? Yapılan bu
teamüllere aykırı ve yargı bağımsızlığını zedeleyen haksız uygulamaların
giderilmesi için hangi önlemleri almayı düşünüyorsunuz?
 T.C. Adalet
Bakanlığı 2.2.1999
Türkiye Büyük Millet Meclisi
Başkanlığına
İlgi : Kanunlar ve
Kararlar Dairesi Başkanlığı ifadeli, 6.1.1999 tarihli ve A.01.0.GNS.0.10.
00.02-7/6716-16688/38452 sayılı yazınız.
İlgi yazınız ekinde
alınan, Konya Milletvekili Lütfi Yalman tarafından Bakanlığıma yöneltilen ve
yazılı olarak cevaplandırılması istenilen 7/6716-16688 Esas No’lu soru
önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
 Prof.
Dr. Selçuk Öztek Adalet
Bakanı
Sayın Lütfi Yalman Konya
Milletvekili
Bakanlığıma yönelttiğiniz
ve yazılı olarak cevaplandırılmasını istediğiniz 7/6716-16688 Esas No’lu soru
önergesinin cevabı aşağıda belirtilmiştir.
Hâkim ve savcılar
hakkındaki atama, terfi, nakil gibi özlük işlemlerinin tamamı Anayasanın 159
uncu maddesi gereğince oluşturulan Hâkimler ve Savcılar Yüksek Kurulunca
yürütülmektedir. Adlî yargı hâkim ve Cumhuriyet savcılarının atama ve
nakilleri, 2802 sayılı Hâkimler ve Savcılar Kanununun 35 inci maddesi ile 2461
sayılı Hâkimler ve Savcılar Yüksek Kurulu Kanununun 19 uncu maddesine göre,
Hâkimler ve Savcılar Yüksek Kurulunca hazırlanan “Hâkimler ve Cumhuriyet
Savcıları Hakkında Uygulanacak Atama ve Nakil Yönetmeliği”nde belirlenen
esaslar çerçevesinde, Bakanlığım Personel Genel Müdürlüğünce ilgililerin
istekleri, sicilleri ve tespit edilmiş sair halleri, hizmetin icap ve ihtiyacı
ile birlikte incelenerek, her yılda en az iki defa hazırlanan kararname
taslağının Hâkimler ve Savcılar Yüksek Kuruluna sunulması üzerine, Yüksek
Kurulca yapılmaktadır.
Soru önergesinde sözü
edilen Cumhuriyet Başsavcısı yukarıda sözü edilen Yönetmeliğin ilgili hükümleri
gereğince bulunduğu bölgede asgari çalışma süresini tamamladığından, Hâkimler
ve Savcılar Yüksek Kurulunca çıkarılan 9.12.1998 tarihli Kararname ile sicil ve
kıdemine uygun bir üst bölgeye atanmıştır. Bu itibarla, sözü edilen husus
Bakanlığımın doğrudan tasarrufu olmayıp, Hâkimler ve Savcılar Yüksek Kurulunun
kararıdır.
Diğer yandan, Adalet
Bakanlığı Teftiş Kurulu Tüzüğü ve Adalet Bakanlığı Teftiş Kurulu Yönetmeliği
gereğince, adlî ve idarî yargı birimlerinin teftişi, onaylanan programa uygun
olarak iki yılda bir yapılmaktadır. Bu itibarla, herhangi bir adlî teşkilâtın
sürekli teftişlerle baskı altında tutulması mümkün olmayıp ancak, hâkim ve
savcı hakkında şikâyet olduğu takdirde, Bakan Olur’u gereğince inceleme ve
soruşturma yapılmaktadır.
Bilgilerinize arz ederim.
 Prof.
Dr. Selçuk Öztek Adalet
Bakanı

3.
–Konya Milletvekili Lütfi Yalman’ın, Kavaklıdere Rotary Kulübü tarafından
düzenlenen koktelylde İstiklal Marşının okunmadığı iddiasına ilişkin sorusu ve
İçişleri Bakanı Cahit Bayar’ın yazılı cevabı (7/6719)
Türkiye Büyük Millet Meclisi
Başkanlığına
Aşağıdaki sorularımın
İçişleri Bakanı Sayın Kutlu Aktaş tarafından yazılı olarak cevaplandırılması
için gereğini arz ederim.  28.12.1998
 Lütfi
Yalman Konya
1.Kavaklıdere Rotary
Kulübünün 75 inci Yıl etkinlikleri münasebetiyle, düzenlenen kokteylde, Millî
Marşımız İstiklâl Marşımızın yerine 10 uncu Yıl Marşı söylendiği iddiaları
doğru mudur? Konu ile ilgili herhangi bir soruşturma başlatılmış mıdır?
2.Bayındır Holding
sahibi Kamuran Çörtük tarafından finanse edilen bu kokteylde, Millî Marşımız
yerine okunan 10 uncu Yıl Marşını bir alternatif marş provası olarak
değerlendiriyor musunuz?
3.Atatürk’ün yasak
etmiş olduğu mason ve rotary kulüplerinin faaliyetlerini meşrulaştırıcı bir
altyapının temellerinin atılmasına, Millî Marşımızı dışlayarak mı başlanıyor?
Yapılan bu hareket tarzını doğru buluyor musunuz? Doğru bulmuyorsanız, ilgililer
hakkında yasal bir işlem yapmayı düşünüyor musunuz?
 T.C. İçişleri
Bakanlığı Emniyet
Genel Müdürlüğü 3.2.1999  Sayı
:B.05.1.EGM.0.12.01.01/028685
 Konu :Yazılı soru önergesi
Türkiye Büyük Millet Meclisi
Başkanlığına
İlgi
:TBMMBaşkanlığının 6.1.1999 gün ve A.01.GNS.0.10.00.02-7/6719-16691/38455
sayılı yazısı.
Konya Milletvekili Lütfi
Yalman tarafından TBMM Başkanlığına sunulan ve tarafımdan yazılı olarak
cevaplandırılması istenilen soru önergesinin cevabı aşağıya çıkarılmıştır.
1. 2. 3. Kavaklıdere Rotary Kulübü
Derneğinin, Cumhuriyetimizin 75 inci Yılı etkinlikleri münasebetiyle
AnkaraValiliğine kokteyl düzenlemek için herhangi bir müracaatlarının olmadığı
ve herhangi bir işlem yapılmadığı anlaşılmıştır.
Bilgilerinize arz ederim.
 B.
Cahit Bayar İçişleri
Bakanı
4. –İstanbul Milletvekili Bülent Akarcalı’nın, Türk
Hava Kurumu ve iştirakleri hakkında hazırlanan raporla ilgili yapılan işlemlere
ilişkin sorusu ve İçişleri Bakanı Cahit Bayar’ın yazılı cevabı (7/6727)
Türkiye Büyük Millet Meclisi
Başkanlığına
Aşağıdaki sorularımın
İçişleri Bakanı Sayın Kutlu Aktaş tarafından yazılı olarak cevaplandırılmasını
arz ederim.
 Bülent
Akarcalı İstanbul
Türk Hava Kurumu ve
iştirakleri hakkında İçişleri Bakanlığı Teftiş Kurulunun tespit ettiği ve
ayrıntılı bir raporla makamınıza ilettiği ihlâller ve usulsüzlükler hakkında;
1.Bugüne kadar bir
işlem yapılmış mıdır?
2.Tespit edilen
usulsüzlükler ve ihlâller hakkında gerekli işlemler yapılacak mıdır?
 T.C. İçişleri
Bakanlığı Emniyet
Genel Müdürlüğü 3.2.1999  Sayı
:B.05.1.EGM.0.12.01.01.028684
 Konu :Yazılı soru önergesi
Türkiye Büyük Millet Meclisi
Başkanlığına
İlgi
:TBMMBaşkanlığının 7.1.1999 gün ve A.01.GNS.0.10.00.02-7/6727-16702/38495
sayılı yazısı.
İstanbul Milletvekili
Bülent Akarcalı tarafından TBMM Başkanlığına sunulan ve tarafımdan yazılı
olarak cevaplandırılması istenilen soru önergesinin cevabı aşağıya
çıkarılmıştır.
1. 2.Türk Hava
Kurumu yetkilileri hakkında, 2860 sayılı yasanın 18-29 uncu maddelerine
ihlâlden, aynı yasanın 85 ve 86 ncı maddeleri gereği Ankara Cumhuriyet
Başsavcılığına yasal işlem yapılmak üzere suç duyurusunda bulunulmuş olup,
davanın hazırlık 1998/631 sayı ile işlem gördüğü anlaşılmıştır.
Ayrıca;
Emniyet Genel Müdürlüğü Dernekler Denetleme Grubu Denetçilerince 3 Şubat-1
Nisan 1998 tarihinde Türk Hava Kurumu Genel Merkezi hakkında düzenlenen rapor
gereği adıgeçen kurum hakkında 2908 sayılı Dernekler Kanununun 86 ncı maddesi,
85 inci maddenin 1 inci ve 2 nci fıkrası ile aynı kanunun 71 inci maddesinin
son fıkrasındaki “Türk Kızılay Derneği ile Türk Hava Kurumu Derneğinin mal ve
paraları devlet malı sayılır. Bunlara karşılık suç işleyenler devlet memuru
gibi cezalandırılır.” hükmü gereğince konunun Türk Ceza Kanunu
çerçevesinde de değerlendirilmesi
gerektiği konusunda görüş bildirildiğinden 2908 sayılı Kanunun 63 üncü maddesi
ile 2860 sayılı Yardım Toplama Kanununun 29 uncu maddesine aykırı hareket
ettiklerinden, yasal işlem yapılmak üzere 13 Ocak 1999 gün ve 11139 sayılı yazı
ile Ankara Cumhuriyet Başsavcılığına suç duyurusunda bulunulmuştur.
Bilgilerinize arz ederim.
 B.
Cahit Bayar İçişleri
Bakanı
5. –Mardin Milletvekili Hüseyin Yıldız’ın,
Mardin’de çalışan personelin seyyar görev tazminatlarının ödenmediği
iddialarına ilişkin sorusu ve Tarım ve Köyişleri Bakanı Mahmut Erdir’in yazılı
cevabı (7/6741)

Türkiye Büyük Millet
Meclisi Başkanlığına
Aşağıdaki sorularımın
Tarım ve Köyişleri Bakanı tarafından yazılı olarak cevaplandırılmasına delalet
etmenizi saygılarımla arz ederim.
 Hüseyin
Yıldız Mardin

Sorular
1.Mardin ve
ilçelerinde Bakanlığınız bünyesinde çalışmakta olan personelin 1998 yılına ait
seyyar görev tazminatlarının ödenmediğine ilişkin haberler doğru mu?
2.Eğer iddialar
doğruysa; ödenmeyen bu tazminatlar ne zaman ödenecektir? Seyyar görev
tazminatlarının miktarı nedir? Bu gecikmeden dolayı mağdur olan vatandaşların
mağduriyetini gidermek için ne gibi girişimleriniz olacak?
3.Personele ödenmesi
gereken bu tazminatların zamanında ödenmemesinin sebebi nedir?
 T.C. Tarım
ve Köyişleri Bakanlığı Araştırma
Planlama ve Koordinasyon Kurulu
Başkanlığı 3.2.1999 Sayı
:KDD-SÖ.1.02-228
Konu : Yazılı soru
önergesi
Türkiye Büyük Millet
Meclisi Başkanlığına
İlgi :13.1.1999 gün
ve A.01.0.GNS.0.10.00.02-7/6741-16744/38653 sayılı yazınız.
İlgide kayıtlı yazınız
ekinde gönderilen; Mardin Milletvekili Sayın Hüseyin Yıldız’a ait 7/6741-16744
esas no.’lu yazılı soru önergesine ilişkin Bakanlığımız görüşleri ekte
sunulmuştur.
Bilgilerinize arz ederim.
 Mahmut
Erdir Tarım
ve Köyişleri Bakanı
Yazılı soru önergesi
Önerge Sahibi Milletvekili
:Hüseyin Yıldız
 Mardin Milletvekili
Esas No.
:7/6741-16744
Soru 1.Mardin ve
ilçelerinde Bakanlığınız bünyesinde çalışmakta olan personelin 1998 yılına ait
seyyar görev tazminatlarının ödenmediğine ilişkin haberler doğru mu?
Cevap 1.1998 malî
yılında Mardin İli ve ilçelerine, 200 harcama kaleminden İl Müdürlüğüne Ağustos
1998 ayı içerisinde 3 000 000 000 lira Aralık 1998 ayı içerisinde ise 2 500 000
000 liralık ödenekle ilgili ödeme emirleri gönderilmiştir. Aralık 1998 ayı içerisinde
de ilçelerine 250 000 000 liralık ödenek ödeme emirleri bağlanarak ilgili
maliyeye gönderilmek üzere Bütçe Dairesi Başkanlığına intikal ettirilmiştir.
Soru 2.Eğer iddialar
doğruysa; ödenmeyen bu tazminatlar ne zaman ödenecektir? Seyyar görev
tazminatlarının miktarı nedir? Bu gecikmeden dolayı mağdur olan vatandaşların
mağduriyetini gidermek için ne gibi girişimleriniz olacak?
Cevap 2.Personelin
ödenemeyen seyyar görev tazminatları ile ilgili olarak İl Müdürlüğü ve İlçe
Müdürlüklerinin alacakları var ise 1999 yılı düyun ilmühaberi düzenlenerek
Personel Genel Müdürlüğüne ulaştırdıkları takdirde bu tazminatlar 1999 malî
yılı bütçesinin 900.05.3.522.900 harcama kaleminden gönderilecektir.
Soru 3.Personele
ödenmesi gereken bu tazminatların zamanında ödenmemesinin sebebi nedir?
Cevap 3.1998 yılında
emekli, açıktan atanan ve yer değiştiren personelin ve Bakanlığımız
kuruluşlarının taleplerinin fazla olması dolayısıyla Maliye Bakanlığından da
yeterli ödenek alınamadığından ödenekler yetersiz kalmıştır.







BİRLEŞİM 49’UN SONU
























ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












