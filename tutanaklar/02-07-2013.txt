
















DÖNEM: 24 YASAMA
YILI: 3


TÜRKİYE BÜYÜK MİLLET MECLİSİ
TUTANAK DERGİSİ
CİLT : 55
128’inci Birleşim
2 Temmuz 2013 Salı


(TBMM Tutanak
Hizmetleri Başkanlığı tarafından hazırlanan bu Tutanak Dergisi’nde yer alan ve
kâtip üyeler tarafından okunmuş bulunan her tür belge ile konuşmacılar
tarafından ifade edilmiş ve tırnak içinde belirtilmiş alıntı sözler aslına
uygun olarak yazılmıştır.)

İ Ç İ N D E K İ L E R

 I.- GEÇEN TUTANAK ÖZETİ
II.- GELEN KÂĞITLAR
III.-
BAŞKANLIĞIN GENEL KURULA SUNUŞLARI
A) Meclis Araştırması Önergeleri
1.- Adana
Milletvekili Ali Halaman ve 20 milletvekilinin,
Adana’nın Kozan ilçesindeki Yedigöze Barajı’nın
yapımının ve HES’lerle ilgili sorunların
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/687)
2.- Adana
Milletvekili Ali Halaman ve 20 milletvekilinin, orman
alanlarının yok olma nedenlerinin araştırılarak alınması gereken önlemlerin
belirlenmesi amacıyla Meclis araştırması açılmasına ilişkin önergesi (10/688)
3.- İstanbul
Milletvekili Ali Özgündüz ve 36 milletvekilinin, Türkiye’de yaşayan
Süryanilerin sorunlarının araştırılarak alınması
gereken önlemlerin belirlenmesi amacıyla Meclis araştırması açılmasına ilişkin
önergesi (10/689)
IV.-
SEÇİMLER
1.- Türkiye Büyük
Millet Meclisi Başkanı Seçimi
2.- Başkanlık
Divanı Üyeliklerine Seçim

V.-
TEBRİK, TEMENNİ VE TEŞEKKÜRLER
1.- TBMM Başkanı
Cemil Çiçek’in, Başkan seçilmesi dolayısıyla teşekkür konuşması 

VI.-
YAZILI SORULAR VE CEVAPLARI
1.- Kütahya
Milletvekili Alim Işık’ın, Bakanlığın bilişim
altyapısına ve PARDUS işletim sistemi ile yerli yazılımların kullanımına
ilişkin sorusu ve Gençlik ve Spor Bakanı Suat Kılıç’ın cevabı (7/21958)
2.- İstanbul
Milletvekili Mustafa Sezgin Tanrıkulu’nun, izlemeye gittiği spor müsabakalarına
ilişkin sorusu ve Gençlik ve Spor Bakanı Suat Kılıç’ın cevabı (7/21959)
3.- İstanbul
Milletvekili Mustafa Sezgin Tanrıkulu’nun, Akdeniz Oyunları ile UEFA 2020
Avrupa Futbol Şampiyonası kapsamında yapılan çalışmalara ilişkin sorusu ve
Gençlik ve Spor Bakanı Suat Kılıç’ın cevabı (7/21960)
4.- İstanbul
Milletvekili Mustafa Sezgin Tanrıkulu’nun, yurtlarda kalan öğrencilere film
izletilmesine ilişkin sorusu ve Gençlik ve Spor Bakanı Suat Kılıç’ın cevabı
(7/21961)
5.- Bursa
Milletvekili İsmet Büyükataman’ın, Bursa’da Bakanlığa bağlı kurum ve
kuruluşlarda yapılan denetimlere ilişkin sorusu ve Gençlik ve Spor Bakanı Suat
Kılıç’ın cevabı (7/21962)
6.- Ankara
Milletvekili Aylin Nazlıaka’nın, Etimesgut
ilçesindeki atletizm tesisinin altyapısı ile ilgili çeşitli konulara ilişkin
sorusu ve Gençlik ve Spor Bakanı Suat Kılıç’ın cevabı (7/21963)
7.- İstanbul
Milletvekili Mustafa Sezgin Tanrıkulu’nun, Bakanlığın temsil ve ikram
harcamalarına ilişkin sorusu ve Gençlik ve Spor Bakanı Suat Kılıç’ın cevabı
(7/22365)
8.- Çanakkale
Milletvekili Ali Sarıbaş’ın, Çanakkale Gençlik Spor İl Müdürlüğünce düzenlenen
geziye ilişkin sorusu ve Gençlik ve Spor Bakanı Suat Kılıç’ın cevabı (7/22366)
9.- Ankara
Milletvekili Özcan Yeniçeri’nin, 2002-2013 yılları
arasında devlet büyükleri ile akrabalarının adlarının verildiği tesislere
ilişkin sorusu ve Gençlik ve Spor Bakanı Suat Kılıç’ın cevabı (7/22368)
10.- Bitlis
Milletvekili Hüsamettin Zenderlioğlu’nun, Türkiye’de
ve Bitlis’te Kredi ve Yurtlar Kurumuna bağlı yurtlar ve özel yurtlarla ilgili
çeşitli veriler ile barınma sorunu yaşayan öğrencilere ilişkin sorusu ve
Gençlik ve Spor Bakanı Suat Kılıç’ın cevabı (7/22806)
11.- Kütahya
Milletvekili Alim Işık’ın, Bakanlık ve bağlı, ilgili
ya da ilişkili kurum veya kuruluşlarca yapılan harcamalara ilişkin sorusu ve
Gençlik ve Spor Bakanı Suat Kılıç’ın cevabı (7/22807)
12.- Adana
Milletvekili Osman Faruk Loğoğlu’nun, Adana’da olimpik yüzme havuzu inşa
edilmesi çalışmalarına ilişkin Başbakandan sorusu ve Gençlik ve Spor Bakanı
Suat Kılıç’ın cevabı (7/22956)
13.- İstanbul
Milletvekili Mustafa Sezgin Tanrıkulu’nun, 2020 olimpiyat adaylığı kapsamında
yürütülen danışmanlık ve yatırım projelerine ilişkin Başbakandan sorusu ve
Gençlik ve Spor Bakanı Suat Kılıç’ın cevabı (7/22996)
14.- İstanbul
Milletvekili D. Ali Torlak’ın, İstanbul Olimpiyat Oyunları için yapılan
çalışmalara ilişkin sorusu ve Gençlik ve Spor Bakanı Suat Kılıç’ın cevabı
(7/23084)
15.- Şanlıurfa
Milletvekili İbrahim Binici’nin, kiralanan binalara ilişkin sorusu ve Gençlik
ve Spor Bakanı Suat Kılıç’ın cevabı (7/23085)
16.- İstanbul
Milletvekili Mustafa Sezgin Tanrıkulu’nun, gençlerin kaynaşması amacıyla
İtalya’ya gemi turu düzenleneceği iddiasına ilişkin sorusu ve Gençlik ve Spor
Bakanı Suat Kılıç’ın cevabı (7/23086)

I. - GEÇEN TUTANAK ÖZETİ
TBMM Genel Kurulu
saat 13.00’te açılarak altı oturum yaptı.
Osmaniye Milletvekili Hasan Hüseyin Türkoğlu ve 19
milletvekilinin, astsubayların sorunlarının araştırılarak alınması gereken
önlemlerin belirlenmesi amacıyla Meclis araştırması açılmasına ilişkin önergesi
(10/684),
Osmaniye Milletvekili Hasan Hüseyin Türkoğlu ve 19
milletvekilinin, 4/C’li personelin sorunlarının
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/685),
Antalya Milletvekili Mehmet Günal ve 20 milletvekilinin, FATİH
Projesi’nin doğurabileceği sorunların araştırılarak alınması gereken önlemlerin
belirlenmesi amacıyla Meclis araştırması açılmasına ilişkin önergesinin 500
kelimeden fazla olması nedeniyle özeti (10/686),
Genel Kurulun bilgisine sunuldu; önergelerin gündemdeki yerlerini
alacağı ve görüşmelerinin sırası geldiğinde yapılacağı açıklandı.
Sinop Milletvekili Engin Altay, AK PARTİ’nin
Grup Başkan Vekilliğine, Meclis Başkan Vekilliğine ve Başkanlık Divanı üyeliklerine
seçilen milletvekillerini kutladığına ve Sivas Madımak katliamının 20’nci yıl
dönümüne ilişkin bir açıklamada bulundu.
MHP Grubunun, Türkiye Büyük Millet Meclisi gündeminin “Genel
Görüşme ve Meclis Araştırması Yapılmasına Dair Öngörüşmeler”
kısmında yer alan Mersin Milletvekili Mehmet Şandır ve arkadaşları tarafından
başta yaşanan intihar olayları olmak üzere 4/C statüsünde çalışanların
sorunlarının araştırılarak alınması gereken önlemlerin belirlenmesi (10/213);
Elâzığ Milletvekili Enver Erdem ve arkadaşları tarafından 10/4/2012
tarih 4283 sayı ile özelleştirme sonrası 4/C kadrolarına atanan personelin
sorunlarının araştırılarak alınması gereken önlemlerin belirlenmesi amacıyla
Türkiye Büyük Millet Meclisi Başkanlığına verilmiş olan Meclis araştırması önergelerinin,
CHP Grubunun, 22/5/2013 tarihinde
İstanbul Milletvekili Süleyman Çelebi ve arkadaşları tarafından Alevi
yurttaşlarımıza yönelik gerçekleşen Maraş, Çorum ve Sivas katliamlarına ilişkin
dosyaların yeniden açılması, zaman aşımının ortadan kaldırılarak maddi zarar
görenlerin tespit edilmesi amacıyla Türkiye Büyük Millet Meclisi Başkanlığına
verilmiş olan Meclis araştırması önergesinin (927 sıra no.lu) Genel Kurulun
bilgisine sunulmak üzere bekleyen diğer önergelerin önüne alınmasına,
Genel Kurulun 1 Temmuz 2013 Pazartesi günkü (bugün) birleşiminde
okunarak görüşmelerinin aynı tarihli birleşiminde yapılmasına ilişkin önerileri
yapılan görüşmelerden sonra kabul edilmedi.
İstanbul Milletvekili Süleyman Çelebi, Çankırı Milletvekili İdris
Şahin’in CHP grup önerisi üzerinde yaptığı konuşma sırasında Cumhuriyet Halk
Partisine, 
Sinop Milletvekili Engin Altay, Kırıkkale Milletvekili Ramazan
Can’ın CHP grup önerisi üzerinde yaptığı konuşma sırasında Cumhuriyet Halk
Partisine, 
Kayseri Milletvekili Mustafa Elitaş,
Sinop Milletvekili Engin Altay’ın sataşma nedeniyle yaptığı konuşma sırasında
Adalet ve Kalkınma Partisine,
Sinop Milletvekili Engin Altay, Kayseri Milletvekili Mustafa Elitaş’ın sataşma nedeniyle yaptığı konuşma sırasında
Cumhuriyet Halk Partisine,
Sataşmaları nedeniyle birer konuşma yaptılar.
Onuncu Kalkınma Planının (2014-2018) Türkiye Büyük Millet Meclisi
Başkanlığına Sunulduğuna Dair Başbakanlık Tezkeresi ile Plan ve Bütçe Komisyonu
Raporu (3/1238) (S. Sayısı: 476), görüşmeleri tamamlanarak yapılan açık
oylamasından sonra kabul edildi.
Kalkınma Bakanı Cevdet Yılmaz, Denizli Milletvekili Emin Haluk
Ayhan’ın Onuncu Kalkınma Planı’nın birinci bölümü üzerinde şahsı adına yaptığı
konuşma sırasındaki bazı ifadelerine ilişkin bir açıklamada bulundu.
Alınan karar gereğince, 2 Temmuz 2013 Salı günü saat 15.00’te
toplanmak üzere 02.07’de birleşime son verildi.

 Sadık YAKUT
 Başkan
Vekili

 Mine
LÖK BEYAZ  Muhammet Rıza YALÇINKAYA Bayram ÖZÇELİK
 Diyarbakır Bartın  Burdur
 Kâtip Üye Kâtip Üye Kâtip Üye
II. - GELEN KÂĞITLAR
 No:
188
2 Temmuz 2013 Salı
Raporlar
1.- Anayasa
Mahkemesinin Kuruluşu ve Yargılama Usulleri Hakkında Kanun ile Bazı Kanunlarda
Değişiklik Yapılmasına Dair Kanun Tasarısı ve Adalet Komisyonu Raporu (1/774)
(S. Sayısı: 477) (Dağıtma tarihi: 02.07.2013) (GÜNDEME)
2.- Niğde
Milletvekili Alpaslan Kavaklıoğlu ve Zonguldak Milletvekili Özcan Ulupınar ile
100 Milletvekilinin; Bazı Kanun ve Kanun Hükmünde Kararnamelerde Değişiklik
Yapılmasına Dair Kanun Teklifi ve Devlet Memurları Kanunu ile Bazı Kanun ve
Kanun Hükmünde Kararnamelerde Değişiklik Yapılmasına Dair Kanun Tasarısı ile
Bayındırlık, İmar, Ulaştırma ve Turizm Komisyonu ile Plan ve Bütçe Komisyonu
Raporları (2/1613, 1/778) (S. Sayısı: 478) (Dağıtma tarihi: 02.07.2013)
(GÜNDEME)
Sözlü
Soru Önergesi
1.- İstanbul
Milletvekili Mahmut Tanal’ın, Milletvekillerinin üyesi olmadıkları
komisyonlarda usul tartışması açıp açamayacaklarına ilişkin Türkiye Büyük
Millet Meclisi Başkanından sözlü soru önergesi (6/4255) (Başkanlığa geliş
tarihi: 01.07.2013)
Meclis
Araştırması Önergeleri
1.- Adana
Milletvekili Ali Halaman ve 20 Milletvekilinin, Kozan
ilçesindeki Yedi Göze Barajının yapımı ve HES’lerle
ilgili sorunların araştırılarak alınması gereken önlemlerin belirlenmesi
amacıyla bir Meclis araştırması açılmasına ilişkin önergesi (10/687)
(Başkanlığa geliş tarihi: 28.03.2012)
2.- Adana
Milletvekili Ali Halaman ve 20 Milletvekilinin, orman
alanlarının yok olma nedenlerinin araştırılarak alınması gereken önlemlerin
belirlenmesi amacıyla bir Meclis araştırması açılmasına ilişkin önergesi
(10/688) (Başkanlığa geliş tarihi: 28.03.2012)
3.- İstanbul
Milletvekili Ali Özgündüz ve 36 Milletvekilinin, Süryanilerin sorunlarının
araştırılarak alınması gereken önlemlerin belirlenmesi amacıyla bir Meclis
araştırması açılmasına ilişkin önergesi (10/689) (Başkanlığa geliş tarihi:
28.03.2012)
2 Temmuz 2013 Salı
BİRİNCİ OTURUM
Açılma Saati: 15.01
BAŞKAN: Başkan Vekili Sadık YAKUT
KÂTİP ÜYELER: Muhammet Rıza YALÇINKAYA (Bartın), Mine LÖK
BEYAZ (Diyarbakır)
BAŞKAN – Türkiye
Büyük Millet Meclisinin 128’inci Birleşimini açıyorum. 
Toplantı yeter
sayısı vardır. 
Gündeme
geçiyoruz. 
Başkanlığın Genel
Kurula sunuşları vardır. 
Meclis
araştırması açılmasına ilişkin üç önerge vardır, okutuyorum. 
III.- BAŞKANLIĞIN GENEL KURULA SUNUŞLARI
A) Meclis Araştırması Önergeleri
1.- Adana Milletvekili Ali Halaman
ve 20 milletvekilinin, Adana’nın Kozan ilçesindeki Yedigöze
Barajı’nın yapımının ve HES’lerle ilgili sorunların
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/687)
Türkiye Büyük
Millet Meclisi Başkanlığına
Adana iline bağlı
Kozan ilçesinin Yedigöze Barajı’nın yapımı ile
ilgili, Anayasa’nın 98’inci ve İç Tüzük’ün 104 ve
105’inci maddeleri uyarınca bir Meclis araştırması açılmasını arz ve teklif
ederiz.
 14/3/2012
1) Ali Halaman  (Adana)
2) Ahmet Kenan Tanrıkulu (İzmir)
3) Yıldırım Tuğrul Türkeş (Ankara)
4) Oktay Öztürk  (Erzurum)
5) Atila Kaya  (İstanbul)
6) Necati Özensoy  (Bursa)
7) Adnan Şefik Çirkin  (Hatay)
8) Mustafa Kalaycı (Konya)
9) Mehmet Erdoğan  (Muğla)
10) S. Nevzat Korkmaz  (Isparta)
11) Lütfü Türkkan  (Kocaeli)
12) Zühal Topcu  (Ankara)
13) Celal Adan  (İstanbul)
14) Yusuf Halaçoğlu  (Kayseri)
15) Sadir Durmaz  (Yozgat)
16) Seyfettin Yılmaz  (Adana)
17) Mehmet Günal  (Antalya)
18) Enver Erdem  (Elâzığ)
19) Kemalettin Yılmaz  (Afyonkarahisar)
20) Koray Aydın  (Trabzon)
21) Ali Öz  (Mersin)
Gerekçe:
Adana iline bağlı
Kozan ilçesinde Ergenuşağı köyünde yapımı devam eden Enerjisa’ya bağlı Gökdere Barajı’nda toplam 10 kişi
hayatını kaybetmiştir. Geçtiğimiz aylarda da habersiz bırakılan baraj suyu
yüzünden 2 kardeş hayatını kaybetmiştir. Baraj yüzünden insanlar hayatını
kaybediyor, doğa katlediliyor.
Gökdere
Barajı’nda yaşanan olayların Yedigöze Barajı’nda da
yaşanmaması için yeterli tedbirlerin alınması ve Bakanlıkça denetlenmesi,
firmalar tarafından daha hassasiyet gösterilmesini düşünüyorum. Bakanlığın yeterli
tedbirleri aldırıp firmaların vatandaşlarımıza bir daha böyle acılar
yaşatmasın.
Çukurova
bölgesinde yapımı devam eden HES’lerin (Hidroelektrik
Santralleri) gerek proje ve gerekse de çevreye etkileri konusunda yeterli
çalışma yapılmadan birbiri ardına uygulamaya sokulmaya çalışılmaktadır.
Adana ili ve
ilçelerinde enerji projeleri toplam 52 adettir. Bunların 12 tanesi işletme
aşamasında, 8 tanesi inşaat aşamasında, 32 tanesi ise fizibilite aşamasındadır.
HES’lerin yapımlarında insan ve çevre faktörünün göz
ardı edildiğini, yapım aşamasında bir dizi ihmal ve denetimsizlik suistimallerinin olduğu açıkça ortadadır.
Hükûmetin HES
politikalarını yeniden gözden geçirmesini ve enerji üretimi konusunda
alternatif çözümlerin araştırılmasını, bu konuda bilim adamlarının bilgi ve
belgelerinden faydalanması daha uygun olur diye düşünüyorum.
HES projelerinin
getireceği zarar ve faydalardan daha çok çevreye ve doğal yaşama alanlarına
zarar verdiğini, projelerin yatırımdan çok yıkıma dönüştüğünü ve bu nedenle HES’lere karşı olduğumuzu bir kez daha belirtiyoruz.
Bölgemizde HES
yapımına ilk başlandığında vatandaşlar bunu devlet yatırımı olarak
görüyorlardı. Halkımız HES’lerin doğaya ve
kendilerine verdiği zararı şimdi yaşayarak gördüler. Vatandaşlarımız, ne zaman
ki kilometrelerce tünellerin açıldığını, ağaçların kesilmeye başlandığını, ne
zaman ki tarihî ve kültürel yerlerimizin yok olduğunu, ne zaman ki köylerin
zarar gördüğünü, içme sularının kaybolmaya başladığını, derelerin etrafının
kuşatılmaya başlandığını ve derelerdeki suyun kilometrelerce tünellere
alınacağını gördü ve durumun ciddiyetini anladı.
Vatandaşlarımız HES’lere karşı sürdürülen demokratik mücadele ile hukuksal
mücadeleden de örnekler vererek, bu yöndeki birlik ve bütünlüğümüzü HES’lere karşı sürdürülen mücadelemiz aralıksız olarak
devam edecektir.
Açıkladığımız bu
gerekçelerle, yapılması gerekenler konusunda bir Meclis araştırması komisyonu
kurulmasında, ülkemize ve yöre halkımıza sosyal, kültürel, tarihî ve ekonomik
açıdan faydası tartışılmaz yararlar sağlayacaktır. 
2.- Adana Milletvekili Ali Halaman
ve 20 milletvekilinin, orman alanlarının yok olma nedenlerinin araştırılarak
alınması gereken önlemlerin belirlenmesi amacıyla Meclis araştırması açılmasına
ilişkin önergesi (10/688)
Türkiye Büyük
Millet Meclisi Başkanlığına
Ormanlarımızda
izinsiz, kaçak ağaç kesimi ve orman yangınlarının sık çıkmasıyla beraber
ormanlarımızın yok olmasıyla ilgili Anayasa’nın 98’inci ve İç Tüzük’ün 104 ve 105’inci maddeleri uyarınca bir Meclis
araştırması açılmasını arz ve teklif ederiz.  14/3/2012
1) Ali Halaman  (Adana)
2) Ahmet Kenan Tanrıkulu  (İzmir)
3) Atila Kaya  (İstanbul) 
4)Yıldırım Tuğrul Türkeş (Ankara)
5) Oktay Öztürk  (Erzurum)
6) S. Nevzat Korkmaz  (Isparta)
7) Koray Aydın  (Trabzon)
8) Adnan Şefik Çirkin  (Hatay)
9) Mustafa Kalaycı (Konya)
10) Lütfü Türkkan  (Kocaeli)
11) Zühal Topcu  (Ankara)
12) Celal Adan  (İstanbul)
13) Sadir Durmaz  (Yozgat)
14) Seyfettin Yılmaz  (Adana)
15) Mehmet Günal  (Antalya)
16) Ali Öz  (Mersin)
17) Enver Erdem  (Elâzığ)
18) Kemalettin Yılmaz  (Afyonkarahisar)
19) Mehmet Erdoğan  (Muğla)
20) Yusuf Halaçoğlu  (Kayseri)
21) Necati Özensoy  (Bursa)
Gerekçe: 
İnsanlığın hayatı
devam ettirmede olmazsa olmazı sayılan üç unsurun (toprak, hava ve su) meydana
gelmesinde ve muhafazasında ormanların rolü ve katkısı büyüktür.
Ülke genelinde
toplam 21 milyon 188 bin 147 hektar ormana sahip bulunan yurdumuz maalesef orman
fakiri ülkeler arasında yer almaktadır. Mevcut ormanların yüzde 50’si bozuk ve
verimsiz durumdadır. Ormanlarda kaçak ağaç kesimi ve faydalanması, son yıllarda
göç ve yakıt olarak alternatif enerji kaynakları kullanımının yaygınlaşması
sonucu büyük ölçüde azalma göstermekle beraber, hâlâ önemli miktardadır. Geçmiş
yıllarda 10 milyon metreküp civarında tahmin edilen kayıt dışı odun
faydalanmasının 5,5 milyon metreküp civarına düştüğü tahmin edilmektedir.
Son yıllarda
artış gösteren ormansızlaşma, HES’lerden meydana
gelen erozyon, sel, kuraklık, toprak kayması, çığ ve iklim değişikliği gibi
birçok doğal felaketi de beraberinde getirmektedir.
Yapılan bu
çalışmada, popülist politikalara sapmadan, bir taraftan orman köylülerinin
kırsal fakirlikten kurtarılması, diğer taraftan da ormanlarımızın
geliştirilmesi ve korunması amacına sadık kalınarak meselelere objektif olarak
yaklaşılmalıdır. Ayrıca, ormanlarımızda izinsiz, kaçak ağaç kesimlerinden
meydana gelen boşluklara fidan dikilmelidir. Ağaçlandırma ve erozyon kontrolü,
mera ıslahı uygulama projeleri, yol şebeke planları, orman yangınlarıyla
mücadele eylem planları, odun dışı orman ürünleri envanter
ve faydalanma planları, otlatma planları, silvikültür planları ve fidanlık
rotasyon planları gibi birçok plan ve proje teşkilat birimlerince hazırlanarak
uygulamaya konulmalıdır.
Açıkladığımız bu
gerekçelerle, yapılması gerekenler konusunda bir Meclis araştırması komisyonu
kurulmasında, ülkemize ve yöre halkımızın, ormanlarımızın, sosyal, kültürel,
tarihî ve ekonomik açıdan faydası tartışılmaz yararlar sağlayacaktır.
3.- İstanbul Milletvekili Ali Özgündüz ve 36
milletvekilinin, Türkiye’de yaşayan Süryanilerin sorunlarının araştırılarak
alınması gereken önlemlerin belirlenmesi amacıyla Meclis araştırması açılmasına
ilişkin önergesi (10/689)
Türkiye Büyük
Millet Meclisi Başkanlığına
Süryanilerin
tarihinin 5 bin yıl öncesine dayandığı bilinmektedir. Süryanilerin kökeni ve
nereden geldiklerine dair bilinen üç farklı görüş vardır. Bu görüşlerden
birisi, Süryanilerin Aramilerden geldiğini savunan tezdir.
Bu tezin dayanağı Süryanilerin Aramca konuştuğu ve bundan dolayı da kökeninin Aramiler olduğunu iddia etmektedir. Süryanilerin kökenine
dair ikinci görüş ise Süryanilerin Asurlulardan geldiğini savunan tezdir. Bu
görüşe göre Süryaniler, eski Mezopotamya’da imparatorluklar kurmuş olan
Asurluların torunlarıdır. Bu iki görüşün eksiklikleri, Süryanilerin kökeninin
tüm eski Mezopotamya halklarına dayandığını belirten yeni bir görüş ortaya
çıkarmıştır. Aslında bu farklı görüşlerin önemi, getirdikleri tarihsel
açıklamalardan ziyade, bu görüş sahiplerinin Süryaniler için düşledikleri
farklı toplumsal modellere sahip olmasındadır.
Günümüzde dünyada
10 milyonu aşkın Süryani bulunduğu söylenmektedir. Ülkemizde de ise 10 bini
aşkın Süryani yaşamaktadır. Bunlardan çoğu İstanbul’da ikamet etmektedir.
Süryaniler, İstanbul dışında, başlıca Mardin, Mersin, Diyarbakır, Adıyaman,
Elâzığ, Ankara, İzmir, Malatya, Şanlıurfa, Gaziantep, Antakya, Antalya ve
Adana’da yaşamaktadır. Süryanilerin İstanbul ile buluşması yüzyıllar öncesine
dayanmaktadır. 
80’li yıllarda
bölgede yaşanan güvenlik ve ekonomik temelli sorunlar nedeniyle Süryanilerden
Avrupa’ya önemli göçler olmuştur. O dönem göçen Süryani aile sayısı yaklaşık 3
bindir. Geçtiğimiz yıllarda bu ailelerden yaklaşık 90’ı geri dönüş yapmıştır.
Dönenler, yurtlarına döndüğü için mutlu olduğunu belirtmektedir. Geri dönüş
için başta altyapı olmak üzere çeşitli sorunlar bulunduğundan, geri kalan
ailelerin dönüp dönmeyeceği konusu henüz belli değildir.
Ülkemizde yaşayan
Süryanilerin çok çeşitli sorunları bulunmaktadır. Bu sorunların neler olduğunun
ve çözüm yollarının tespiti amacıyla çeşitli çalışmalar yapılmaktadır. Bunların
yeterli düzeyde olmadığı bilinmektedir. Bahsi geçen sorunların çözülmesi
amacıyla da daha geniş kapsamlı ve sistemli çalışmalara ihtiyaç olduğu açıktır.
Binlerce yıldır
Anadolu’da birlikte yaşadığımız Süryaniler, bu toprakların kültürünün
oluşmasında güzel bir yere sahiptir. Her şeyden daha çok birlikteliğe, bir
arada yaşamaya ve kardeşliğe ihtiyacımız olan bugünlerde, Süryanilerin sorunlarının
çözümü için çalışmak ayrıca anlamlıdır.
“Renkler
solmasın, kültürler kaybolmasın” sloganıyla sorunlarını anlatmaya çalışan ve
bunlara çözüm arayan Türkiye Süryanilerinin sorunlarının ve bu sorunların çözüm
yollarının tespiti amacıyla Anayasa’nın 98’inci ve TBMM İçTüzüğü’nün
104 ve 105’inci maddeleri gereğince Meclis araştırması açılmasını
saygılarımızla arz ederiz.
1) Ali Özgündüz  (İstanbul)
2) Osman Oktay Ekşi  (İstanbul)
3) Ensar Öğüt  (Ardahan)
4) Binnaz Toprak  (İstanbul)
5) Haluk Eyidoğan  (İstanbul)
6) Mehmet Ali Ediboğlu  (Hatay)
7) Candan Yüceer  (Tekirdağ)
8) Refik Eryılmaz  (Hatay)
9) Hülya Güven  (İzmir)
10) Ayşe Eser Danışoğlu  (İstanbul)
11) Şafak Pavey  (İstanbul)
12) Sedef Küçük  (İstanbul)
13) Haluk Ahmet Gümüş  (Balıkesir)
14) Ümit Özgümüş  (Adana)
15) Aykut Erdoğdu  (İstanbul)
16) İlhan Demiröz  (Bursa)
17) Sena Kaleli  (Bursa)
18) Bihlun Tamaylıgil
 (İstanbul)
19) Haydar Akar  (Kocaeli)
20) Veli Ağbaba  (Malatya)
21) Özgür Özel  (Manisa)
22) Metin Lütfi Baydar  (Aydın)
23) Yıldıray Sapan  (Antalya)
24) Fatma Nur Serter  (İstanbul)
25) Recep Gürkan  (Edirne)
26) Mehmet Volkan Canalioğlu  (Trabzon)
27) Süleyman Çelebi  (İstanbul)
28) İdris Yıldız  (Ordu)
29) Ahmet Toptaş  (Afyonkarahisar)
30) Mehmet Hilal Kaplan  (Kocaeli)
31) Aytuğ Atıcı  (Mersin)
32) Ali Serindağ  (Gaziantep)
33) Erdal Aksünger  (İzmir)
34) Mehmet Şevki Kulkuloğlu  (Kayseri)
35) Mahmut Tanal  (İstanbul)
36) Ramis Topal  (Amasya)
37) Selahattin Karaahmetoğlu  (Giresun)
BAŞKAN –
Bilgilerinize sunulmuştur. 
Önergeler
gündemdeki yerlerini alacak ve Meclis araştırması açılıp açılmaması konusundaki
görüşmeler sırası geldiğinde yapılacaktır.
Alınan karar
gereğince, sözlü soru önergelerini görüşmüyor ve gündemin “Seçim” kısmına
geçiyoruz.
IV.- SEÇİMLER
1.- Türkiye Büyük Millet Meclisi Başkanı Seçimi
BAŞKAN -
Gündemimize göre, Türkiye Büyük Millet Meclisi Başkanının seçimini yapacağız. 
Başkanlık için
aday gösterme önergeleri vardır, müracaat sırasına göre okutuyorum: 
Türkiye Büyük
Millet Meclisi Başkanlık Divanına
24. Dönem ikinci
devre Türkiye Büyük Millet Meclisi Başkanlığı için adaylığımı koyuyorum.
Anayasa’nın 94.
ve Meclis İçtüzüğü’nün 10. maddeleri uyarınca
gereğinin yapılmasını arz ederim.
Saygılarımla. 24
Haziran 2013 
 Faruk
Bal 
 Konya
TBMM Başkanlık
Divanına
2 Temmuz 2013
tarihinde gerçekleştirilecek olan seçimlerde Türkiye Büyük Millet Meclisi
Başkan adayı olarak İstanbul Milletvekili Osman Korutürk’ü gösteriyoruz.
Gereğini
saygılarımızla arz ederiz. 28/6/2013 (CHP sıralarından
alkışlar) 
 Muhammet Rıza Yalçınkaya Ramazan Kerim Özkan Mahmut Tanal
 Bartın Burdur İstanbul
 Orhan Düzgün Süleyman Çelebi Muharrem Işık
 Tokat İstanbul Erzincan
 Erdal Aksünger Aykut
Erdoğdu Ali Serindağ
 İzmir İstanbul Gaziantep
 Malik Ecder Özdemir İlhan
Demiröz Özgür
Özel
 Sivas Bursa Manisa
 Binnaz Toprak Refik Eryılmaz Dilek Akagün
Yılmaz
 İstanbul Hatay Uşak
 İlhan
Cihaner
 Denizli
Türkiye Büyük Millet Meclisi Başkanlığına
Anayasa’nın 94 üncü ve İçtüzüğün 10 uncu maddesi uyarınca, 24.
Dönem 2. Devre TBMM Başkanı adayı olarak, Ankara Milletvekili Cemil Çiçek’in
adaylığını arz ve teklif ederiz.
 Mehmet Ali Şahin Nurettin Canikli Haluk İpek
 Karabük Giresun Ankara
 Mustafa Elitaş Mahir
Ünal Ahmet
Aydın
 Kayseri Kahramanmaraş Adıyaman
 Ayşe
Nur Bahçekapılı
 İstanbul
(AK PARTİ
sıralarından alkışlar)
  28/6/2013
Türkiye Büyük
Millet Meclisi Başkanlık Divanına
Türkiye
Cumhuriyeti Anayasasının 94 üncü ve Türkiye Büyük Millet Meclisi İçtüzüğünün 10
uncu maddeleri uyarınca 24 üncü Dönem ikinci devre TBMM Başkanlığına adayım.
Gereğini
saygılarımla arz ederim.
 Cemil
Çiçek
 Ankara
(AK PARTİ
sıralarından alkışlar)
BAŞKAN –
Bilgilerinize sunulmuştur. 
Sayın
milletvekilleri, Meclis Başkanlığı için gösterilen adayların adlarını,
soyadlarının alfabetik sırasına göre, mühürlü oy pusulasında yer aldığı
şekliyle okuyorum: Faruk Bal, Konya Milletvekili; Cemil Çiçek, Ankara
Milletvekili; Osman Taney Korutürk, İstanbul
Milletvekili. 
Sayın
milletvekilleri, Anayasa’mızın 94’üncü maddesinin dördüncü fıkrası uyarınca
Başkan seçimi gizli oyla yapılacaktır. 
Başkan
seçilebilmek için, ilk iki oylamada üye tam sayısının üçte 2 çoğunluğu yani en
az 367 oy, üçüncü oylamada üye tam sayısının salt çoğunluğu yani en az 276 oy
aranacaktır. Üçüncü oylamada salt çoğunluk sağlanamazsa, bu oylamada en çok oy
alan 2 aday için dördüncü oylama yapılacak ve dördüncü oylamada en fazla oy
alan aday başkan seçilmiş olacaktır. 
Gizli oylamanın
ne şekilde yapılacağını arz ediyorum: 
Komisyon ve
hükûmet sıralarında yer alan katip üyelerden komisyon
sırasındaki katip üyeler Adana’dan başlayarak İstanbul’a kadar -İstanbul dâhil-
hükûmet sırasındaki katip üyeler ise İzmir’den başlayarak Zonguldak’a kadar
-Zonguldak dâhil- adı okunan milletvekiline mühürlü oy pusulası ile zarfı
verecek ve milletvekilinin adını defterden işaretleyecektir. 
Oyunu kullanacak
sayın milletvekili, mühürlü oy pusulası ve zarfı aldıktan sonra oy kabinine
girecek ve oy pusulasında adı yazılı adaylardan hangisine oy verecekse o adayın
adının önündeki kutucuğu çarpı işaretiyle işaretleyip oy pusulasını kabinde
zarfa koyduktan sonra Başkanlık Divanı kürsüsünün önüne konulan oy kutularına
atacaktır. 
Sayın üyelerin
oylamada dikkat edecekleri hususları arz ediyorum:
Oy kullanılırken,
adaylardan sadece birinin adının önündeki kutucuk işaretlenecektir. Birden
fazla adayın işaretlendiği oy pusulaları geçersiz sayılacaktır.
Kabinlere aynı
renk tükenmez kalemler konulmuştur, sayın üyeler bu kalemleri kullanacaktır.
Oy pusulasında
oyun kime ait olduğunu belirleyecek herhangi bir işaret, imza, karalama ve
kabinlerdeki kalemlerden başka renkli bir kalem kullanma gibi durumlarda oy
geçersiz sayılacaktır. Geçerli oy, tercihi belirten çarpı işareti dışında
hiçbir işaret taşımayacaktır.
Sayın kâtip
üyelerin yerlerini almalarını rica ediyorum.
Birinci oylamada
kullanılacak mühürlü oy pusulaları ve zarflar sayın kâtip üyelere teslim
edilsin.
Sayın
milletvekilleri, oylamanın sayım ve dökümü için de ad çekme suretiyle 5 kişilik
bir tasnif komisyonu tespit ediyorum.
Aysel Tuğluk,
Van? Yok.
İlhan İşbilen,
İzmir? Burada.
Azize Sibel
Gönül, Kocaeli? Burada.
Yalçın Akdoğan,
Ankara? Burada.
Fevai Arslan, Düzce?
Burada.
Fuat Karakuş,
Kilis? Burada.
Sayın
milletvekilleri, tasnif komisyonuna seçilen üyeler oylama işlemi bittikten
sonra komisyon sıralarındaki yerlerini alacaklardır.
Oylamaya Adana
ilinden başlıyoruz.
(Oyların
toplanmasına başlandı)
BAŞKAN – Sayın milletvekilleri, Başbakan Yardımcısı Sayın Ali
Babacan’ın yerine Başbakan Yardımcısı Sayın Bekir Bozdağ, Gençlik ve Spor
Bakanı Sayın Suat Kılıç’ın yerine Çevre ve Şehircilik Bakanı Sayın Erdoğan
Bayraktar, Dışişleri Bakanı Sayın Ahmet Davutoğlu’nun yerine Millî Eğitim
Bakanı Sayın Nabi Avcı, Ekonomi Bakanı Sayın Zafer Çağlayan’ın yerine Kalkınma
Bakanı Sayın Cevdet Yılmaz vekâleten oy kullanacaktır. 
Bilgilerinize
sunulur.
(Oyların
toplanmasına devam edildi)
BAŞKAN – Oyunu
kullanmayan sayın üye var mı? Yok.
Sayın
milletvekilleri, oylama işlemi bitmiştir.
Oy kupaları
kaldırılsın. 
Tasnif Komisyonu
üyeleri lütfen yerlerini alsınlar.
Tasnif Komisyonu
üyelerinin adlarını tekrar okuyorum:
İlhan İşbilen,
İzmir Milletvekili; Azize Sibel Gönül, Kocaeli Milletvekili; Fevai Arslan, Düzce Milletvekili; Fuat Karakuş, Kilis
Milletvekili.
Yalçın Akdoğan,
Ankara Milletvekili? Olmadığı için yeniden çekiyorum. 
Ahmet Türk,
Mardin Milletvekili? Yok.
Nursuna Memecan, Sivas Milletvekili? Yok.
Engin Altay,
Sinop Milletvekili? Yok.
Harun Tüfekci, Konya Milletvekili? Yok.
Hurşit Güneş,
Kocaeli Milletvekili? Yok.
Zühal Topcu, Ankara Milletvekili? Burada.
Buyurun Sayın Topcu.
(Oyların ayrımı
yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir, okutuyorum:
Türkiye Büyük
Millet Meclisi Başkanlığına
Türkiye Büyük
Millet Meclisi Başkanı seçimi için yapılan (I.) tur oylamaya 482 üye katılmış,
kullanılan oyların dağılımı aşağıda gösterilmiştir.
Saygıyla arz
olunur.
Tasnif Komisyonu
 Üye  Üye  Üye
 İlhan İşbilen Azize Sibel Gönül Fevai
Arslan
 İzmir Kocaeli Düzce
 Üye
 Üye
 Zühal
Topcu Fuat
Karakuş
 Ankara Kilis 
Ankara Milletvekili Cemil Çiçek : 292
İstanbul Milletvekili Osman Taney
Korutürk  : 108
Konya Milletvekili Faruk Bal :  51
Boş :  21
Geçersiz :  10 
Toplam :  482
BAŞKAN – Sayın
milletvekilleri, bu sonuca göre, Türkiye Büyük Millet Meclisi Başkanı seçiminde
Anayasa’nın 94’üncü maddesinde öngörülen üçte 2 oy çoğunluğu bulunamamıştır.
Şimdi ikinci
oylamaya başlıyoruz.
Bu oylamada da
üye tam sayısının üçte 2 çoğunluğu yani en az 367 oy aranacaktır.
Sayın
milletvekilleri, oylamanın sayım ve dökümü için ad çekme suretiyle 5 kişilik
tasnif komisyonunu tespit ediyorum.
Afif Demirkıran,
Siirt? Yok.
Hakan Çavuşoğlu,
Bursa? Burada.
Vahit Kiler,
Bitlis? Burada.
Yüksel Özden,
Muğla? Burada.
Fatma Nur Serter,
İstanbul? Burada.
Mehmet Ersoy,
Sinop? Yok.
Ömer Dinçer,
İstanbul? Yok.
Ahmet Haluk Koç,
Samsun? Burada. 
Sayın
milletvekilleri, tasnif komisyonuna seçilen üyeler oylama işlemi bittikten
sonra komisyon sıralarındaki yerlerini alacaklardır.
Lütfen ikinci
oylamada kullanılacak zarflar ve mühürlü oy pusulaları kâtip üyelere verilsin.
Oylamaya Adana
ilinden başlıyoruz.
(Oylar toplandı)
BAŞKAN – Oyunu
kullanmayan sayın üye var mı? Yok.
Sayın
milletvekilleri, oylama işlemi bitmiştir. 
Oy kupaları
kaldırılsın.
Tasnif Komisyonu
üyeleri lütfen yerlerini alsınlar.
Tasnif Komisyonu
üyelerinin adlarını tekrar okuyorum: Hakan Çavuşoğlu, Bursa; Vahit Kiler,
Bitlis; Yüksel Özden, Muğla; Fatma Nur Serter, İstanbul; Ahmet Haluk Koç,
Samsun.
(Oyların ayrımı
yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir okutuyorum:
Türkiye Büyük
Millet Meclisi Başkanlığına
Türkiye Büyük
Millet Meclisi Başkanı seçimi için yapılan (2.) tur oylamaya 483 üye katılmış,
kullanılan oyların dağılımı aşağıdaki şekilde gösterilmiştir.
Saygıyla arz
olunur.
Tasnif Komisyonu
 Üye  Üye  Üye
 Hakan Çavuşoğlu Vahit Kiler Yüksel Özden
 Bursa Bitlis Muğla
 Üye
 Üye
 Fatma
Nur Serter Haluk
Koç
 İstanbul Samsun
Ankara Milletvekili Cemil Çiçek : 294
İstanbul Milletvekili Osman Taney
Korutürk  : 110
Konya Milletvekili Faruk Bal :  47
Boş : 24
Geçersiz : 8 
Toplam : 483
BAŞKAN – Sayın
milletvekilleri, bu sonuca göre Türkiye Büyük Millet Meclisi Başkanı seçiminde
Anayasa’nın 94’üncü maddesinde öngörülen üçte 2 oy çoğunluğu bulunamamıştır. 
Şimdi üçüncü
oylamaya başlıyoruz.
Bu oylamada üye
tam sayısının salt çoğunluğu yani en az 276 oy aranacaktır.
Sayın
milletvekilleri, oylamanın sayım ve dökümü için ad çekme suretiyle 5 kişilik
bir tasnif komisyonu tespit ediyorum:
Sevde Bayazıt Kaçar, Kahramanmaraş? Yok.
Muzaffer Yurttaş,
Manisa? Burada.
Emrullah İşler,
Ankara? Burada.
Mahmut Tanal,
İstanbul? Burada.
Mustafa Demir,
Samsun? Burada.
Engin Özkoç, Sakarya? Burada.
Sayın
milletvekilleri, tasnif komisyonuna seçilen üyeler oylama işlemi bittikten
sonra komisyon sıralarındaki yerlerini alacaklardır. 
Lütfen, üçüncü
oylamada kullanılacak zarflar ve mühürlü oy pusulaları kâtip üyelere verilsin. 
Oylamaya Adana
ilinden başlıyoruz. 
(Oylar toplandı)
BAŞKAN – Oyunu
kullanmayan sayın üye var mı?Yok.
Oylama işlemi
bitmiştir.
Oy kupaları
kaldırılsın. 
Tasnif Komisyonu
üyeleri lütfen yerlerini alsınlar.
Tasnif Komisyonu
üyelerinin adlarını tekrar okuyorum: Sayın Muzaffer Yurttaş, Manisa
Milletvekili; Sayın Emrullah İşler, Ankara Milletvekili; Sayın Mustafa Demir,
Samsun Milletvekili; Sayın Mahmut Tanal, İstanbul Milletvekili; Sayın Engin Özkoç, Sakarya Milletvekili.
(Oyların ayrımı
yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir, okutuyorum:
Türkiye Büyük
Millet Meclisi Başkanlığına
Türkiye Büyük
Millet Meclisi Başkanı seçimi için yapılan (3.) tur oylamaya 477 üye katılmış,
kullanılan oyların dağılımı aşağıdaki şekilde gösterilmiştir.
Saygıyla arz
olunur.
Tasnif Komisyonu
 Üye  Üye  Üye
 Muzaffer Yurttaş Emrullah İşler  Mustafa Demir
 Manisa  Ankara Samsun
 Üye
 Üye
 Engin
Özkoç Mahmut
Tanal
 Sakarya İstanbul
Ankara Milletvekili Cemil Çiçek : 299
İstanbul Milletvekili Osman Taney
Korutürk  : 109
Konya Milletvekili Faruk Bal :  47
Boş :  15
Geçersiz :  7
Toplam :  477
BAŞKAN – Sayın
milletvekilleri, bu sonuca göre, Ankara Milletvekili Sayın Cemil Çiçek 3’üncü
oylamada Anayasa’nın istediği salt çoğunluğu sağlamış ve 299 oyla Türkiye Büyük
Millet Meclisi Başkanı seçilmiştir. (AK PARTİ sıralarından alkışlar) 
Kendilerini tebrik
eder, başarılar dilerim. 
Sayın Başkan
teşekkür için söz istemişlerdir.
Buyurun Sayın
Başkanım. (AK PARTİ sıralarından alkışlar)
V.- TEBRİK, TEMENNİ VE TEŞEKKÜRLER
1.- TBMM Başkanı Cemil Çiçek’in, Başkan seçilmesi
dolayısıyla teşekkür konuşması 
TÜRKİYE BÜYÜK
MİLLET MECLİSİ BAŞKANI CEMİL ÇİÇEK (Ankara) – Sayın Başkan, değerli
milletvekilleri; hepinizi saygıyla selamlıyorum. 
Şahsımla ilgili
teveccühünüz ve verdiğiniz karar için ayrı ayrı hepinize teşekkürlerimi
sunuyorum. 
Bu kutsal çatı altında Başkan olarak, milletvekili olarak ve kamu
görevlisi olarak hizmet vermek inanıyorum ki bizler için bir gururdur, bir
onurdur çünkü Türkiye Büyük Millet Meclisi, Türkiye Cumhuriyeti devletinin en
temel kurumudur çünkü bu Meclis, istiklal mücadelemizi yürüten ve yöneten bir
Meclistir, gazi Meclistir çünkü bu Meclis, devleti ve cumhuriyeti kuran,
demokrasiye giden yolu açan Meclistir çünkü bu Meclis, doksan üç yıldan beri,
Türk milletinin çağdaş uygarlık hedefine ulaşabilmesi için anayasal, yasal ve
yapısal reformları yaparak, her alanda, ülkemizin ve insanımızın mutluluğuna,
refahına ve kalkınmasına öncülük etmiş, en büyük katkıyı vermiştir, bugün de
aynı inanç ve heyecanla aynı hedefler için hizmet vermeye devam etmektedir. 
Türkiye Büyük
Millet Meclisi olarak, bu doksan üç yıl içinde çok önemli işler yaptık ama daha
yapılacak çok işimiz bulunmaktadır. Milletimizin bizden beklentisi yüksektir.
En başta, insan onurunu ve insan haklarını esas alan hak ve özgürlüklerin
standardını yükselterek, onları teminat altına alacak olan etkin ve verimli bir
devlet hizmetini temin için kendi içinde dengeleri iyi kurulmuş yeni bir
Anayasa bizim milletimize taahhüdümüzdür. Bu sorumluluk omuzlarımızda durmaya
devam etmektedir.
Keza, Meclisin
saygınlığını artıracak bir yandan kaliteli ve ihtiyaç duyulan yasaları
katılımcı bir anlayışla çıkarmayı kolaylaştıracak, öbür yandan da etkin bir
denetime imkân verecek ve Meclisin verimli çalışmasını sağlayacak yeni bir İç
Tüzük acil bir ihtiyaçtır. Bunları bir an evvel yapmalı ve bir şekilde
sonlandırmalıyız. Bence bunlar diğer çalışmalarımızın ön şartıdır. Anayasa ve
İç Tüzük’teki bu yanlış hükümler varlığını ve
yürürlüğünü sürdürdüğü sürece doğru sonuçları beklemek bence çok gerçekçi olmamaktadır.

Bu vesileyle, en
başta Türkiye Büyük Millet Meclisinin ilk başkanı Gazi Mustafa Kemal Atatürk
olmak üzere tüm başkanlarımızı, devlet ve siyaset adamlarımızı,
milletvekillerimizi ve kamu görevlilerini, doksan üç yıldır hizmet vermiş ve
vermekte olan tüm mensuplarımızı rahmet, minnet ve şükranla anıyorum. 
Maalesef geçmiş
dönemde büyük acılar yaşadık, hâlâ o acıları yüreğimizin derinliklerinde
hissediyoruz. Sivas’ta, Başbağlar’da ve başkaca
birçok olayda hayatını kaybeden büyük değerlerimiz var. Onları da bu vesileyle,
bu ülkenin birliği ve dirliği için hayatını feda etmiş tüm vatan evlatlarıyla
birlikte rahmet ve saygıyla anıyorum. 
Tekrar hepinize
sevgiler saygılar sunuyorum. Sağ olun. (AK PARTİ sıralarından alkışlar)
BAŞKAN – Teşekkür
ediyorum. 
Hayırlı uğurlu
olsun diyorum.
IV.- SEÇİMLER (Devam)
2.- Başkanlık Divanı Üyeliklerine Seçim
BAŞKAN - Sayın
milletvekilleri, şimdi Türkiye Büyük Millet Meclisi Başkanlık Divanı üyelikleri
için seçim yapacağız.
Başkanlık Divanı
üyeliklerine siyasi parti gruplarınca bildirilen adayları gösteren listeyi
okutup oylarınıza sunacağım.
Okutuyorum: 
Türkiye Büyük
Millet Meclisi Başkanlık Divanı Üyelikleri
Aday Listesi
Başkan
Vekillikleri
Meral Akşener İstanbul MHP
Ayşe Nur Bahçekapılı İstanbul AK PARTİ
Şükran Güldal Mumcu İzmir CHP 
Sadık Yakut Kayseri AK PARTİ
Kâtip Üyelikler
Muhammet Rıza Yalçınkaya  Bartın CHP
Fehmi Küpçü  Bolu AK PARTİ
Bayram Özçelik  Burdur AK PARTİ 
İsmail Kaşdemir Çanakkale AK
PARTİ 
Mine Lök Beyaz Diyarbakır AK PARTİ 
Muharrem Işık Erzincan CHP 
Muhammet Bilal Macit İstanbul AK PARTİ 
Dilek Yüksel Tokat AK PARTİ 
İdare Amirlikleri
Ali Uzunırmak  Aydın MHP
Salim Uslu Çorum AK PARTİ
Ömer Faruk Öz Malatya AK PARTİ
Sırrı Sakık Muş BDP
Malik Ecder Özdemir Sivas CHP
BAŞKAN –
Oylarınıza sunuyorum: Kabul edenler... Kabul etmeyenler... Kabul edilmiştir. 
Başkanlık Divanı
üyeliklerine seçilen sayın milletvekillerini kutluyor, başarılar diliyorum. 
Sözlü soru
önergeleri ile, kanun tasarı ve teklifleriyle
komisyonlardan gelen diğer işleri sırasıyla görüşmek üzere 3 Temmuz 2013
Çarşamba günü, alınan karar gereğince, saat 14.00’te toplanmak üzere birleşimi
kapatıyorum. 
Kapanma Saati: 18.14





