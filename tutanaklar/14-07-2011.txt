

















DÖNEM: 24  CİLT: 1 YASAMA YILI: 1





TÜRKİYE BÜYÜK MİLLET MECLİSİ
TUTANAK DERGİSİ

10’uncu Birleşim
14 Temmuz 2011 Perşembe

(TBMM Tutanak Müdürlüğü
tarafından hazırlanan, bu Tutanak Dergisi’nde yer alan ve kâtip üyeler
tarafından okunmuş bulunan her tür belge ile konuşmacılar tarafından ifade
edilmiş ve tırnak içinde belirtilmiş alıntı sözler aslına uygun olarak
yazılmıştır.)
İ Ç İ N D E K İ L E R


 I. - GEÇEN TUTANAK ÖZETİ
 II. - BAŞKANLIĞIN GENEL KURULA SUNUŞLARI
A)
ÖNERGELER
1.- İstanbul Milletvekili Şirin Ünal’ın
Millî Savunma Komisyonu üyeliğinden çekildiğine ilişkin önergesi (4/3)
2.- Ardahan Milletvekili Ensar Öğüt’ün
Millî Savunma Komisyonu üyeliğinden çekildiğine ilişkin önergesi (4/2)
3.- Kütahya Milletvekili Soner Aksoy’un
Millî Savunma Komisyonu üyeliğinden çekildiğine ilişkin önergesi (4/4)

B) Tezkereler
1.- Anayasa Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/10)
2.- Adalet Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/11)
3.- Millî Savunma Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/12)
4.- İçişleri Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/13)
5.- Dışişleri Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/14)
6.- Millî Eğitim, Kültür, Gençlik ve
Spor Komisyonu geçici başkanlığının, komisyonun başkan, başkan vekili, sözcü ve
kâtip üye seçimi yaptığına ilişkin tezkeresi (3/15)
7.- Bayındırlık, İmar, Ulaştırma ve
Turizm Komisyonu geçici başkanlığının, komisyonun başkan, başkan vekili, sözcü
ve kâtip üye seçimi yaptığına ilişkin tezkeresi (3/16)
8.- Çevre Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/17)
9.- Sağlık, Aile, Çalışma ve Sosyal
İşler Komisyonu geçici başkanlığının, komisyonun başkan, başkan vekili, sözcü
ve kâtip üye seçimi yaptığına ilişkin tezkeresi (3/18)
10.- Tarım, Orman ve Köyişleri Komisyonu geçici başkanlığının, komisyonun
başkan, başkan vekili, sözcü ve kâtip üye seçimi yaptığına ilişkin tezkeresi
(3/19)
11.- Sanayi, Ticaret, Enerji, Tabii
Kaynaklar, Bilgi ve Teknoloji Komisyonu geçici başkanlığının, komisyonun
başkan, başkan vekili, sözcü ve kâtip üye seçimi yaptığına ilişkin tezkeresi
(3/20)
12.- Dilekçe Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/21)
13.- Plan ve Bütçe Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/22)
14.- Kamu İktisadî Teşebbüsleri
Komisyonu geçici başkanlığının, komisyonun başkan, başkan vekili, sözcü ve
kâtip üye seçimi yaptığına ilişkin tezkeresi (3/23)
15.- Avrupa Birliği Uyum Komisyonu
geçici başkanlığının, komisyonun başkan, başkan vekili, sözcü ve kâtip üye
seçimi yaptığına ilişkin tezkeresi (3/24)
16.- Kadın Erkek Fırsat Eşitliği
Komisyonu geçici başkanlığının, komisyonun başkan, başkan vekili, sözcü ve
kâtip üye seçimi yaptığına ilişkin tezkeresi (3/25)
17.- Dilekçe Komisyonu Başkanlığının,
Türkiye Büyük Millet Meclisinin tatilde bulunduğu dönemde de çalışabilmesine
ilişkin tezkeresi (3/26)
C) Meclis Araştırması Önergeleri
1.- İstanbul Milletvekili Aydın Ağan
Ayaydın ve 20 milletvekilinin, İstanbul Kâğıthane ve Ayamama dereleri
üzerindeki imara aykırı yapıların dere yataklarını yok etmesi ve yoğun
yağışlarda adı geçen derelerin taşması sonucu oluşan can ve mal kayıplarının araştırılarak
alınması gereken önlemlerin belirlenmesi amacıyla Meclis araştırması açılmasına
ilişkin önergesi (10/1) 

III.-
ÖNERİLER
A) Siyasi
Parti Grubu Önerileri
1.- Genel Kurulun 15 Temmuz 2011 Cuma
günü saat 18.00’de toplanmasına ve saat 24.00’e kadar çalışmalara devam
etmesine, bu birleşimde kanun tasarı ve tekliflerinin görüşülmesine ilişkin AK
PARTİ Grubu Önerisi


ı.- GEÇEN TUTANAK ÖZETİ
13 Temmuz 2011 Çarşamba

TBMM Genel Kurulu saat
15.00’te açılarak iki oturum yaptı.

Daha önce ant içmemiş olan
milletvekillerinden Genel Kurulda bulunanlar, seçim çevresi ve soyadları
alfabetik sırasına göre ant içtiler.

Gaziantep Milletvekili
Şamil Tayyar’ın İnsan Hakları Komisyonu üyeliğinden çekildiğine ilişkin önergesi Genel Kurulun bilgisine sunuldu. 

Başbakan Recep Tayyip
Erdoğan tarafından kurulan Bakanlar Kurulunun, elektronik cihazla yapılan açık
oylama sonucunda, 173 ret oyuna karşılık 322 kabul oyuyla güvenoyu aldığı
açıklandı.

Başbakan Recep Tayyip
Erdoğan, güvenoyu nedeniyle bir teşekkür konuşması yaptı.

İstanbul Milletvekili Faik
Tunay, Srebrenica katliamının yıl dönümüne ilişkin
bir açıklamada bulundu.

Radyo ve Televizyon Üst
Kurulunda 14/7/2011 tarihinde boşalacak 2 üyeliğe Adalet ve Kalkınma Partisi
Grubundan Taha Yücel ile Cumhuriyet Halk Partisi Grubundan Süleyman Demirkan ve
11/7/2011 tarihinde boşalan 1 üyeliğe ise Adalet ve Kalkınma Partisi Grubundan Abdulvahap Darendeli yapılan gizli oylamadan sonra
seçildiler.

Anayasa,
Adalet,
Millî Savunma,
İçişleri,
Dışişleri,
Millî Eğitim, Kültür,
Gençlik ve Spor,
Bayındırlık, İmar,
Ulaştırma ve Turizm,
Çevre,
Sağlık, Aile, Çalışma ve
Sosyal İşler,
Tarım, Orman ve Köyişleri,
Sanayi, Ticaret, Enerji,
Tabii Kaynaklar, Bilgi ve Teknoloji,
Dilekçe,
Plan ve Bütçe,
Kamu İktisadi Teşebbüsleri,
İnsan Haklarını İnceleme,
Avrupa Birliği Uyum,
Kadın Erkek Fırsat
Eşitliği,
Komisyonları üyelikleri
için Cumhuriyet Halk Partisi ile Milliyetçi Hareket Partisi Gruplarınca aday
gösterilen milletvekilleri seçildiler.

Başkanlıkça, komisyonların
başkan, başkan vekili, sözcü ve kâtip üye seçimlerini yapmak üzere
toplanacakları gün, saat ve yere ilişkin duyuruda bulunuldu.

14 Temmuz 2011 Perşembe
günü saat 15.00’te toplanmak üzere birleşime 17.47’de son verildi.









Sadık YAKUT










Başkan Vekili


















Bayram ÖZÇELİK





Fatih ŞAHİN




Burdur





Ankara




Kâtip Üye





Kâtip Üye




14 Temmuz 2011 Perşembe 
BİRİNCİ OTURUM 
Açılma Saati: 15.01
BAŞKAN: Başkan Vekili Sadık
YAKUT 
KÂTİP ÜYELER: Bayram
ÖZÇELİK (Burdur), Fatih ŞAHİN (Ankara)
BAŞKAN – Türkiye Büyük Millet Meclisinin 10’uncu Birleşimini
açıyorum.
Toplantı yeter sayısı vardır, gündeme geçiyoruz.
Başkanlığın Genel Kurula sunuşları vardır. 
Anayasa’mıza göre milletvekillerinin göreve başlamadan önce ant
içmeleri gerekmektedir. 
Şimdi, daha önce ant içmemiş olan sayın milletvekillerinden bu
birleşimde ant içmek isteyenleri kürsüye davet edeceğim. 
Ant içmek isteyen sayın milletvekili var mı? Yok. 
Komisyonlardan istifa önergeleri vardır, okutuyorum:
II.- BAŞKANLIĞIN GENEL
KURULA SUNUŞLARI
A)
Önergeler
1.- İstanbul Milletvekili
Şirin Ünal’ın Millî Savunma Komisyonu üyeliğinden çekildiğine ilişkin önergesi
(4/3)
Türkiye Büyük Millet Meclisi Başkanlığına
Milli Savunma Komisyonu üyeliğinden istifa ediyorum. Gereğinin
yapılmasını arz ederim. 
 14.07.2011
 Şirin
Ünal 
 İstanbul

2.- Ardahan Milletvekili
Ensar Öğüt’ün Millî Savunma Komisyonu üyeliğinden çekildiğine ilişkin önergesi
(4/2)
Türkiye Büyük Millet Meclisi Başkanlığına
Milli Savunma Komisyonu üyeliğimden istifa ediyorum. Gereğini
saygılarımla arz ederim. 
 13.07.2011
 Ensar
Öğüt 
 Ardahan
3.- Kütahya Milletvekili
Soner Aksoy’un Millî Savunma Komisyonu üyeliğinden çekildiğine ilişkin önergesi
(4/4)
TBMM Başkanlığına
Milli Savunma Komisyonundaki üyeliğimden istifa ediyorum. Gereğini
arz ederim. 
Saygılarımla.  13.07.2011
 Dr.
Soner Aksoy
 Kütahya
BAŞKAN – Bilgilerinize sunulmuştur.
Komisyonların başkan, başkan vekili, sözcü ve kâtip seçimine
ilişkin tezkereleri vardır, okutup bilgilerinize sunacağım:
B)
Tezkereler
1.- Anayasa Komisyonu
geçici başkanlığının, komisyonun başkan, başkan vekili, sözcü ve kâtip üye
seçimi yaptığına ilişkin tezkeresi (3/10)
Türkiye Büyük Millet Meclisi Başkanlığına
Türkiye Büyük Millet Meclisi Anayasa Komisyonu, Başkan, Başkan
Vekili, Sözcü ve Kâtip seçimi için 13/7/2011 Çarşamba günü saat 18.00’de
toplanmış ve kullanılan 19 (on dokuz) adet oy pusulasının tasnifi sonucu, aşağıda
adları ve soyadları yazılı üyeler karşılarında gösterilen oyu alarak, İçtüzüğün
24 üncü maddesi uyarınca Başkan, Başkan Vekili, Sözcü ve Kâtip seçilmişlerdir.
Saygıyla arz olunur.
 Prof.
Dr. Burhan Kuzu
 Komisyon
Geçici Başkanı
 İstanbul
Başkan: Prof. Dr. Burhan Kuzu İstanbul (17) Oy
Başkan Vekili: Mustafa Şentop İstanbul (15) Oy
Sözcü: İsmet Su Bursa (17) Oy
Kâtip: Fatoş Gürkan Adana (17) Oy
2.- Adalet Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/11)
Türkiye Büyük Millet Meclisi Başkanlığına
Adalet Komisyonu, Başkan, Başkan Vekili, Sözcü ve Kâtip seçimi
için 13/7/2011 Çarşamba günü, saat 18.00’de toplanmış ve kullanılan yirmi (20)
adet oy pusulasının tasnifi sonucu, aşağıda adları ve soyadları yazılı üyeler
karşılarında gösterilen oyu alarak, İçtüzüğün 24 üncü maddesi uyarınca Başkan,
Başkan Vekili, Sözcü ve Kâtip seçilmişlerdir.
Bilgilerinize arz ederim.
Saygılarımla.
 Hakkı
Köylü
 Komisyon
Geçici Başkanı
 Kastamonu
Başkan: Ahmet İyimaya Ankara (15) Oy
Başkan Vekili: Hakkı Köylü Kastamonu (15) Oy
Sözcü: Yılmaz Tunç Bartın (15) Oy
Kâtip: Harun Tüfekci Konya (14) Oy
3.- Millî Savunma Komisyonu
geçici başkanlığının, komisyonun başkan, başkan vekili, sözcü ve kâtip üye
seçimi yaptığına ilişkin tezkeresi (3/12)
Türkiye Büyük Millet Meclisi Başkanlığına
Milli Savunma Komisyonu, Başkan, Başkan Vekili, Sözcü ve Kâtip
seçimi için 13/7/2011 Çarşamba günü, saat 18.00’de toplanmış ve kullanılan (15)
adet oy pusulasının tasnifi sonucu, aşağıda adları ve soyadları yazılı üyeler
karşılarında gösterilen oyu alarak, İçtüzüğün 24 üncü maddesi uyarınca Başkan,
Başkan Vekili, Sözcü ve Kâtip seçilmişlerdir.
 Münir
Kutluata
 Komisyon
Geçici Başkanı
 Sakarya
Başkan:  Oğuz Kağan Köksal Kırıkkale (15) Oy
Başkan Vekili: Şirin Ünal İstanbul (15) Oy
Sözcü: Dilek Yüksel Tokat (14) Oy
Kâtip: Mustafa Akış Konya (14) Oy
4.- İçişleri Komisyonu
geçici başkanlığının, komisyonun başkan, başkan vekili, sözcü ve kâtip üye
seçimi yaptığına ilişkin tezkeresi (3/13)
Türkiye Büyük Millet Meclisi Başkanlığına
İçişleri Komisyonu, Başkan, Başkan Vekili, Sözcü ve Kâtip seçimi
için 13/7/2011 Çarşamba günü, saat 18.00’de toplanmış ve kullanılan (23) adet
oy pusulasının tasnifi sonucu, aşağıda adları ve soyadları yazılı üyeler
karşılarında gösterilen oyu olarak, İçtüzüğün 24 üncü maddesi uyarınca Başkan,
Başkan Vekili, Sözcü ve Kâtip seçilmişlerdir.
Bilgilerinize arz ederim.
Saygılarımla.
 İlhan
İşbilen
 Komisyon
Geçici Başkanı
 İzmir
Başkan:  Muammer Güler Mardin (17) Oy
Başkan Vekili: Feyzullah Kıyıklık İstanbul (15) Oy
Sözcü: Hüseyin Bürge İstanbul (15) Oy
Kâtip: Gülay Samancı Konya (17) Oy
5.- Dışişleri Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/14)
Türkiye Büyük Millet Meclisi Başkanlığına
Dışişleri Komisyonu, Başkan, Başkan Vekili, Sözcü ve Kâtip seçimi
için 13/7/2011 Çarşamba günü saat 18.00’de toplanmış ve kullanılan 22 (yirmi
iki) adet oy pusulasının tasnifi sonucu, aşağıda adları ve soyadları yazılı
üyeler karşılarında gösterilen oyu olarak, İçtüzüğün 24 üncü maddesi uyarınca
Başkan, Başkan Vekili, Sözcü ve Kâtip seçilmişlerdir.
 Prof.
Dr. Tunca Toskay
 Komisyon
Geçici Başkanı
 Antalya
Başkan:  Volkan Bozkır İstanbul (21) Oy
Başkan Vekili: Muhammed Çetin İstanbul (15) Oy
Sözcü: Osman Aşkın Bak İstanbul (15) Oy
Kâtip: Gönül Bekin Şahkulubey Mardin (16) Oy
6.- Millî Eğitim, Kültür,
Gençlik ve Spor Komisyonu geçici başkanlığının, komisyonun başkan, başkan
vekili, sözcü ve kâtip üye seçimi yaptığına ilişkin tezkeresi (3/15)
Türkiye Büyük Millet Meclisi Başkanlığına
Milli Eğitim, Kültür, Gençlik ve Spor Komisyonu Başkan, Başkan
Vekili, Sözcü ve Kâtip seçimi için 13/7/2011 Çarşamba günü saat 19.00’da
toplanmış ve kullanılan 19 (on dokuz) adet oy pusulasının tasnifi sonucu, aşağıda
adları ve soyadları yazılı üyeler karşılarında gösterilen oyu olarak, İçtüzüğün
24 üncü maddesi uyarınca Başkan, Başkan Vekili, Sözcü ve Kâtip seçilmişlerdir.
 Ali
Haydar Öner
 Komisyon
Geçici Başkanı
 Isparta
Başkan: Nabi Avcı Eskişehir (16) Oy
Başkan Vekili: Avni Erdemir Amasya (16) Oy
Sözcü: Fikri Işık Kocaeli (16) Oy
Kâtip: Osman Çakır  Düzce
 (16) Oy
7.- Bayındırlık, İmar,
Ulaştırma ve Turizm Komisyonu geçici başkanlığının, komisyonun başkan, başkan
vekili, sözcü ve kâtip üye seçimi yaptığına ilişkin tezkeresi (3/16)
Türkiye Büyük Millet Meclisi Başkanlığına
Bayındırlık, İmar, Ulaştırma ve Turizm Komisyonu; Başkan, Başkan
Vekili, Sözcü ve Kâtip seçimi için 13/07/2011 Çarşamba günü saat 19.00’da
toplanmış ve kullanılan (19) adet oy pusulasının tasnifi sonucu, aşağıda adları
ve soyadları yazılı üyeler karşılarında gösterilen oyu alarak, İçtüzüğün 24
üncü maddesi uyarınca Başkan, Başkan Vekili, Sözcü ve Kâtip seçilmişlerdir.
Saygıyla arz olunur.

  Yaşar
Karayel
 Bayındırlık,
İmar, Ulaştırma ve Turizm Komisyonu 
 Geçici
Başkanı

  Kayseri
Başkan: İdris Güllüce  İstanbul
 (19) Oy
Başkan Vekili: Oya Eronat  Diyarbakır  (19) Oy
Sözcü: Yaşar Karayel  Kayseri
 (19) Oy
Kâtip: Fatih Han Ünal  Ordu
 (19) Oy
8.- Çevre Komisyonu geçici
başkanlığının, komisyonun başkan, başkan vekili, sözcü ve kâtip üye seçimi
yaptığına ilişkin tezkeresi (3/17)
Türkiye Büyük Millet Meclisi Başkanlığına
Çevre Komisyonu, Başkan, Başkan Vekili, Sözcü ve Kâtip seçimi için
13/07/2011, Çarşamba günü, saat 18’de toplanmış ve kullanılan 22 (yirmi iki) oy
pusulasının tasnifi sonucu, aşağıda adları ve soyadları yazılı üyeler
karşılarında gösterilen oyu alarak, İçtüzüğün 24 üncü maddesi uyarınca Başkan,
Başkan Vekili, Sözcü ve Kâtip seçilmişlerdir.
Bilgilerinize arz ederim.
Saygılarımla. 
  Tülay
Bakır
 Çevre
Komisyonu Geçici Başkanı
 Samsun
Başkan: Erol Kaya  İstanbul
 (14) Oy
Başkan Vekili: Osman Kahveci  Karabük
 (14) Oy
Sözcü: Sebahattin Karakelle  Erzincan  (14) Oy
Kâtip: Aydın Şengül  İzmir
 (14)
Oy
9.- Sağlık, Aile, Çalışma
ve Sosyal İşler Komisyonu geçici başkanlığının, komisyonun başkan, başkan
vekili, sözcü ve kâtip üye seçimi yaptığına ilişkin tezkeresi (3/18)
Türkiye Büyük Millet Meclisi Başkanlığına
Sağlık, Aile, Çalışma ve Sosyal İşler Komisyonu, Başkan, Başkan
Vekili, Sözcü ve Kâtip seçimi için 13/07/2011, Çarşamba günü, saat 19:00’da
toplanmış ve kullanılan 21 (yirmi bir) adet oy pusulasının tasnifi sonucu,
aşağıda adları ve soyadları yazılı üyeler karşılarında gösterilen oyu alarak,
İçtüzüğün 24 üncü maddesi uyarınca Başkan, Başkan Vekili, Sözcü ve Kâtip
seçilmişlerdir.
Bilgilerinize arz ederim.
Saygılarımla. 
 Türkan
Dağoğlu
 Komisyon
Geçici Başkanı
 İstanbul
Başkan: Cevdet Erdöl  Ankara  (15) Oy
Başkan Vekili: Türkan Dağoğlu  İstanbul
 (15) Oy
Sözcü: İsmail Tamer  Kayseri
 (15) Oy
Kâtip: Sevim Savaşer  İstanbul  (15) Oy
10.- Tarım, Orman ve Köyişleri Komisyonu geçici başkanlığının, komisyonun
başkan, başkan vekili, sözcü ve kâtip üye seçimi yaptığına ilişkin tezkeresi
(3/19)
Türkiye Büyük Millet Meclisi Başkanlığına
Tarım, Orman ve Köyişleri Komisyonu,
Başkan, Başkan Vekili, Sözcü ve Kâtip seçimi için 13/7/2011 Çarşamba günü, saat
18.00’de toplanmış ve kullanılan 21 (yirmi bir) adet oy pusulasının tasnifi
sonucu, aşağıda adları ve soyadları yazılı üyeler karşılarında gösterilen oyu
alarak, İçtüzüğün 24 üncü maddesi uyarınca Başkan, Başkan Vekili, Sözcü ve
Kâtip seçilmişlerdir.
Bilgilerinize arz ederim.
Saygılarımla. 
 Seyit
Eyyüpoğlu
 Komisyon
Geçici Başkanı
 Şanlıurfa
Başkan: İbrahim Yiğit İstanbul
 (16) Oy
Başkan Vekili: Mehmet Erdoğan Adıyaman (16) Oy
Sözcü: Mehmet Erdem Aydın (16) Oy
Kâtip: Tülay Babuşcu Balıkesir (16) Oy
11.- Sanayi, Ticaret, Enerji,
Tabii Kaynaklar, Bilgi ve Teknoloji Komisyonu geçici başkanlığının, komisyonun
başkan, başkan vekili, sözcü ve kâtip üye seçimi yaptığına ilişkin tezkeresi
(3/20)
Türkiye Büyük Millet Meclisi Başkanlığına
Türkiye Büyük Millet Meclisi Sanayi, Ticaret, Enerji, Tabii
Kaynaklar, Bilgi ve Teknoloji Komisyonu Başkan, Başkan Vekili, Sözcü ve Kâtip
seçimi için 13/7/2011 Çarşamba günü, saat 19.00’da toplanmış ve kullanılan yirmi
iki (22) adet oy pusulasının tasnifi sonucu, aşağıda adları ve soyadları yazılı
üyeler karşılarında gösterilen oyu alarak, İçtüzüğün 24 üncü maddesi uyarınca
Başkan, Başkan Vekili, Sözcü ve Kâtip seçilmişlerdir.
Bilgilerinize arz ederim.
Saygılarımla. 
 Soner
Aksoy
 Komisyon
Geçici Başkanı
 Kütahya
Başkan: Mahmut Mücahit Fındıklı Malatya
 (21) Oy
Başkan Vekili: Hüseyin Üzülmez Konya (16) Oy
Sözcü: Halil İbrahim Mazıcıoğlu Gaziantep (21) Oy
Kâtip: İlknur Denizli İzmir (21) Oy
12.- Dilekçe Komisyonu
geçici başkanlığının, komisyonun başkan, başkan vekili, sözcü ve kâtip üye
seçimi yaptığına ilişkin tezkeresi (3/21)
Türkiye Büyük Millet Meclisi Başkanlığına
Dilekçe Komisyonu, Başkan, Başkan Vekili, Sözcü ve Kâtip seçimi
için 13/7/2011 günü, saat 19.00’da toplanmış ve kullanılan dokuz (9) adet oy
pusulasının tasnifi sonucu, aşağıda adları ve soyadları yazılı üyeler karşılarında
gösterilen oyu alarak, İçtüzüğün 24 üncü maddesi uyarınca Başkan, Başkan
Vekili, Sözcü ve Kâtip seçilmişlerdir.
Saygıyla arz olunur.
 Kemal
Ekinci
 Komisyon
Geçici Başkanı
 Bursa
Başkan: Mehmet Daniş Çanakkale (7) Oy
Başkan Vekili:Halil Ürün Afyonkarahisar (7) Oy
Sözcü: Ali Aydınlıoğlu Balıkesir (7) Oy
Kâtip: İsmail Aydın Bursa (6) Oy
13.- Plan ve Bütçe
Komisyonu geçici başkanlığının, komisyonun başkan, başkan vekili, sözcü ve kâtip
üye seçimi yaptığına ilişkin tezkeresi (3/22)
Türkiye Büyük Millet Meclisi Başkanlığına
Plan ve Bütçe Komisyonu, Başkan, Başkan Vekili, Sözcü ve Kâtip
seçimi için 13/07/2011 günü, saat 18.00’de toplanmış ve kullanılan 34 (otuz
dört) adet oy pusulasının tasnifi sonucu, aşağıda adları ve soyadları yazılı
üyeler karşılarında gösterilen oyu alarak, İçtüzüğün 24 üncü maddesi uyarınca
Başkan, Başkan Vekili, Sözcü ve Kâtip seçilmişlerdir. 
Bilgilerinize arz ederim. 
Saygılarımla. 
 Muzaffer
Baştopçu
 Komisyon
Geçici Başkanı
 Kocaeli

Başkan: Lutfi Elvan Karaman (31) Oy
Başkan Vekili: Süreyya Sadi Bilgiç Isparta (31) Oy
Sözcü: Ahmet Öksüzkaya Kayseri (30) Oy
Kâtip: Vedat Demiröz Bitlis (30) Oy
14.- Kamu İktisadî
Teşebbüsleri Komisyonu geçici başkanlığının, komisyonun başkan, başkan vekili,
sözcü ve kâtip üye seçimi yaptığına ilişkin tezkeresi (3/23)
Türkiye Büyük Millet Meclisi Başkanlığına
Kamu İktisadi Teşebbüsleri Komisyonu; Başkan, Başkan Vekili, Sözcü
ve Kâtip Üye seçimi için 13.07.2011 Çarşamba günü saat 18.00’de toplanmış ve
kullanılan 21 adet oy pusulasının tasnifi sonucu, aşağıda adları ve soyadları
yazılı üyeler karşılarında gösterilen oyu alarak, İçtüzüğün 24 üncü maddesi
uyarınca Başkan, Başkan Vekili, Sözcü ve Kâtip seçilmişlerdir. 
Saygıyla arz olunur. 
 Mehmet
Akyürek 
 Kamu
İktisadi Teşebbüsleri Komisyonu 
 Geçici
Başkanı
 Şanlıurfa

Başkan:  Fahrettin Poyraz Bilecik (17) Oy
Başkan Vekili: Ahmet Yeni Samsun (17) Oy
Sözcü:  Murat Göktürk Nevşehir (17) Oy
Kâtip:  Faruk Septioğlu  Elazığ (17) Oy
15.- Avrupa Birliği Uyum
Komisyonu geçici başkanlığının, komisyonun başkan, başkan vekili, sözcü ve
kâtip üye seçimi yaptığına ilişkin tezkeresi (3/24)
Türkiye Büyük Millet Meclisi Başkanlığına
Türkiye Büyük Millet Meclisi Avrupa Birliği Uyum Komisyonu;
Başkan, Başkan Vekili, Sözcü ve Kâtip seçimi için 13/07/2011 Çarşamba günü saat
18.00’de toplanmış ve kullanılan 17 adet oy pusulasının tasnifi sonucu, aşağıda
adları ve soyadları yazılı üyeler karşılarında gösterilen oyları alarak,
İçtüzüğün 24’üncü ve 4847 sayılı Avrupa Birliği Uyum Komisyonu Kanununun 2’nci
maddesi uyarınca Başkan, Başkan Vekili, Sözcü ve Kâtip seçilmişlerdir. 
Saygıyla arz olunur.
 Oğuz
Oyan
 AB
Uyum Komisyonu Geçici Başkanı
 İzmir

Başkan: Mehmet Sayım Tekelioğlu
 İzmir  (17) Oy
Başkan Vekili: Şaban Dişli Sakarya (17) Oy
Başkan Vekili: Umut Oran İstanbul (17) Oy
Sözcü: Cahit Bağcı Çorum (17) Oy
Kâtip Üye: Yusuf Ziya İrbeç Antalya (17) Oy
16.- Kadın Erkek Fırsat
Eşitliği Komisyonu geçici başkanlığının, komisyonun başkan, başkan vekili,
sözcü ve kâtip üye seçimi yaptığına ilişkin tezkeresi (3/25)
Türkiye Büyük Millet Meclisi Başkanlığına
Kadın Erkek Fırsat Eşitliği Komisyonu; Başkan, Başkan Vekilleri,
Sözcü ve Kâtip seçimi için 13/07/2011 Çarşamba günü, Saat 19.00’da toplanmış ve
kullanılan (23) adet oy pusulasının tasnifi sonucu aşağıda adları ve soyadları
yazılı üyeler karşılarında gösterilen oyu alarak, İçtüzüğün 24 üncü maddesi
uyarınca Başkan, Başkan Vekili, Sözcü ve Kâtip seçilmişlerdir. 
Saygıyla arz olunur.
 Binnaz
Toprak
 Komisyon
Geçici Başkanı
 İstanbul

Başkan: Azize Sibel Gönül Kocaeli (23) Oy
Başkan Vekili: Öznur Çalık Malatya (23) Oy
Başkan Vekili: Binnaz Toprak İstanbul (23) Oy
Sözcü: Tülay Kaynarca İstanbul (23) Oy
Kâtip: Mesut Dedeoğlu Kahramanmaraş (23) Oy
BAŞKAN – Bilgilerinize sunulmuştur. 
Meclis araştırması açılmasına ilişkin bir önerge vardır,
okutuyorum: 
C)
Meclis Araştırması Önergeleri
1.- İstanbul Milletvekili
Aydın Ağan Ayaydın ve 20 milletvekilinin, İstanbul Kâğıthane ve Ayamama
dereleri üzerindeki imara aykırı yapıların dere yataklarını yok etmesi ve yoğun
yağışlarda adı geçen derelerin taşması sonucu oluşan can ve mal kayıplarının araştırılarak
alınması gereken önlemlerin belirlenmesi amacıyla Meclis araştırması açılmasına
ilişkin önergesi (10/1) 
Türkiye Büyük Millet Meclisi Başkanlığına
İstanbul ili Kağıthane ilçesi sınırları içinde yer alan “Kağıthane
Deresi” ile Bakırköy-Bahçelievler ve Küçükçekmece sınırları içinde yer alan
“Ayamama Deresi” üzerinde yapılan imara aykırı yapılaşma sonucu dere yatakları
tamamen yok olmuş, yoğun yağışlarda dereler taşmakta, can ve mal kaybına neden
olmaktadır. 
Nitekim 9 Eylül 2009 tarihinde İstanbul’da yaşanan sel felaketi
nedeniyle Ayamama Deresi işlevsiz kalmış, dere yatakları üzerinde imara aykırı
biçimde yapılan binalar ile Basın Ekspres Yoluna taşan sel sularına kapılan
otomobiller su altında kalmış, 31 kişinin can kaybı ve milyonlarca lira maddi
hasara sebebiyet vermiştir. Yaşanan bu sel felaketi sonrasında yetkililerin
yaptığı resmî açıklamalarda dere yatakları üzerinde yapılan binalar dere
yataklarını yok etmiş, bu nedenle yoğun yağışlarda böyle durumların yaşanması
kaçınılmaz olmuştur, derelerin ıslahı yapılmazsa “Derelerin intikamı korkunç
olur” açıklamaları yapılmış olmasına rağmen, bugüne kadar bu konuda ciddi
adımlar atılamamıştır.
Kağıthane Deresi üzerinde de İSKİ’nin olumlu mütalaası olmamasına
rağmen kaçak plazalar ve işyerleri yapılmış ve her iki dere tamamen yok olma
noktasına gelmiştir. Olası bir sel felaketinde; Ayamama Deresinin (2009
yılında) sebep olduğu ve 31 kişinin hayatını kaybettiği benzer bir felaket ile
karşı karşıya gelebilecektir. 
Olası bir sel felaketinde, 2009 yılındaki can kayıpları ile
sonuçlanan benzer olayların yaşanmaması için gerek Kağıthane Deresi ve gerekse
Ayamama Deresi üzerinde ve dere yataklarını yok eden kaçak yapıların tespiti,
bunların yıktırılması ve bu binaların yapılmasına göz yuman kamu görevlilerinin
tespit edilmesi ve bu derelerin yeniden ıslah edilmesinin sağlanması için
Anayasa’nın 98 ve TBMM İç Tüzüğü’nün 104 ve 105. maddesi uyarınca bir Meclis
araştırması açılmasını saygıyla arz ederiz. 
1) Aydın Ağan Ayaydın (İstanbul)
2) Erdoğan Toprak (İstanbul)
3) Ercan Cengiz (İstanbul)
4) Kadir Gökmen Öğüt (İstanbul)
5) Binnaz Toprak (İstanbul)
6) Aykut Erdoğdu (İstanbul)
7) Müslim Sarı (İstanbul)
8) Haluk Eyidoğan (İstanbul)
9) Mustafa Sezgin Tanrıkulu (İstanbul)
10) Hurşit Güneş (Kocaeli)
11) Rahmi Aşkın Türeli (İzmir)
12) Ali Özgündüz (İstanbul)
13) Celal Dinçer (İstanbul)
14) Muharrem Işık (Erzincan)
15) Süleyman Çelebi (İstanbul)
16) Ferit Mevlüt Aslanoğlu (İstanbul) 
17) Aytun Çıray (İzmir)
18) Mehmet Volkan Canalioğlu (Trabzon)
19) Salih Fırat (Adıyaman)
20) Mahmut Tanal (İstanbul)
21) Engin Altay (Sinop)
Gerekçe:
Kağıthane Deresi ve Ayamama Deresi üzerinde yapılan kaçak binalar
nedeniyle dere yatakları tamamen yok olmuş ve yoğun yağışlarda bu dereler
taşmakta, taşan sel suları dere yatakları üzerindeki binalara girmekte ve çevre
yollara taşıyarak can ve mal kaybına neden olmaktadır. 
Dere yatakları üzerinde çok katlı plazalar yükselirken İSKİ’nin
olumlu görüşü yoktur. Buna rağmen, bu dere yataklarını kurutan plazalar
yükselirken yetkililer bunu önlemek yerine, önünü açmakta ve yapılmasına
seyirci kalmaktadır. Hatta dere yatakları üzerine imara aykırı biçimde yükselen
plazalar seçim dönemlerinde merkezî ve yerel yöneticilerin posterleri ile
süslenmektedir. Bu da kaçak yapı sahiplerini cesaretlendirmektedir.
Konunun TBMM tarafından araştırılmasına ihtiyaç vardır.
BAŞKAN – Bilgilerinize sunulmuştur.
Önerge gündemdeki yerini alacak ve Meclis araştırması açılıp
açılmaması konusundaki görüşme, sırası geldiğinde yapılacaktır.
Dilekçe Komisyonu Başkanlığının bir tezkeresi vardır, okutup
oylarınıza sunacağım:
B)
Tezkereler (Devam)
17.- Dilekçe Komisyonu
Başkanlığının, Türkiye Büyük Millet Meclisinin tatilde bulunduğu dönemde de
çalışabilmesine ilişkin tezkeresi (3/26)
Türkiye Büyük Millet Meclisi Genel Kuruluna
Dilekçe Komisyonunun, Türkiye Büyük Millet Meclisinin tatilde
bulunduğu dönemde de çalışabilmesine dair bir talebi olmuştur. Başkanlığımızca
uygun görülen bu talep İçtüzüğün 25 inci maddesi gereğince Genel Kurulun
tasviplerine sunulur.
 Cemil
Çiçek
 Türkiye
Büyük Millet Meclisi
 Başkanı
BAŞKAN – Oylarınıza sunuyorum: Kabul edenler… Kabul etmeyenler…
Kabul edilmiştir.
Adalet ve Kalkınma Partisi Grubunun İç Tüzük’ün
19’uncu maddesine göre verilmiş bir önerisi vardır, okutup işleme alacağım ve
oylarınıza sunacağım:
III.- ÖNERİLER
A)
Siyasi Parti Grubu Önerileri
1.- Genel Kurulun 15 Temmuz
2011 Cuma günü saat 18.00’de toplanmasına ve saat 24.00’e kadar çalışmalara
devam etmesine, bu birleşimde kanun tasarı ve tekliflerinin görüşülmesine
ilişkin AK PARTİ Grubu Önerisi
Türkiye Büyük Millet Meclisi Başkanlığına
Danışma Kurulu’nun 14/7/2011 Perşembe günü (bugün) yaptığı
toplantıda siyasi parti grupları arasında oy birliği sağlanamadığından,
İçtüzüğün 19 uncu maddesi gereğince, Grubumuzun aşağıdaki önerisinin Genel
Kurulun onayına sunulmasını arz ederim.
 Nurettin
Canikli
 Giresun
 AK
PARTİ Grup Başkan Vekili
Öneri:
Genel Kurulun; haftalık çalışma günlerinin dışında 15 Temmuz 2011
Cuma günü saat 18.00’de toplanması ve saat 24.00’e kadar çalışmalara devam
etmesi, bu birleşimde gündemin kanun tasarı ve teklifleri ile komisyonlardan
gelen diğer işler kısmında yer alan işlerin görüşülmesi;
Önerilmiştir.
BAŞKAN – Grup önerisi lehinde söz isteyen, Azize Sibel Gönül,
Kocaeli Milletvekili.
Buyurun. (AK PARTİ sıralarından alkışlar)
AZİZE SİBEL GÖNÜL (Kocaeli) – Sayın Başkan, değerli
milletvekilleri; bugün Danışma Kurulunda yeterli çoğunluk sağlanamadığından
grup önerisi oluşmuştur. Grubumuzun önerisinin lehinde söz aldım. 
Grup önerimizde Genel Kurulun yarın, 15 Temmuz 2011 Cuma günü saat
18.00’den 24.00’e kadar çalışmalarına devam etmesi öngörülmüştür.
Ben Danışma Kurulumuzun lehinde olduğumuzu belirtip hepinize, yüce
Meclise saygılar sunarım. (AK PARTİ sıralarından alkışlar)
NECATİ ÖZENSOY (Bursa) – Danışma Kurulunun nasıl lehinde
olabilirsiniz? Grup önerisi… 
BAŞKAN – Teşekkür ediyorum Sayın Gönül.
Adalet ve Kalkınma Partisi grup önerisi aleyhinde söz isteyen Akif
Hamzaçebi, İstanbul Milletvekili. 
Buyurun Sayın Hamzaçebi. (CHP sıralarından alkışlar)
MEHMET AKİF HAMZAÇEBİ (İstanbul) – Sayın Başkan, değerli
milletvekilleri; Cumhuriyet Halk Partisi Grubu adına Adalet ve Kalkınma Partisi
Grubunun önerisi hakkında, aleyhinde olmak üzere söz aldım, onun için
huzurunuzdayım. Sözlerime başlarken hepinizi saygıyla selamlıyorum.
Bir genel seçim sonrasında Meclis doğal yasama sürecine henüz
başlamış değil. Yemin törenleri tamamlandı ve komisyonların oluşumu ve diğer
işler olmak üzere Türkiye Büyük Millet Meclisi bu işlerle meşgul ancak Adalet
ve Kalkınma Partisi Grubunun getirmiş olduğu bu öneriyle Türkiye Büyük Millet
Meclisi yasama sürecine başlamış olacak. Bu yeni yasama sürecinin Türkiye Büyük
Millet Meclisine, ülkemize hayırlı olmasını diliyorum. 
Umuyorum ki ve öyle arzu ediyoruz ki bu yeni yasama döneminde
Türkiye Büyük Millet Meclisi olabildiğince uzlaşmaya önem versin, olabildiğince
alınacak olan kararlar, çıkarılacak olan yasalar toplumda tartışılsın, toplumda
en geniş mutabakat sağlansın, toplumdaki mutabakatla buradaki yasalar birbirine
paralel olsun ve Türkiye'nin sorunları çözülsün, ülkemizin önü açılsın. 
Seçimler sorunları çözmek için yapılır ve her seçim ülkenin önüne
yeni fırsatlar çıkarır. Seçim fırsat
demektir, yeni bir gelecek demektir, umut demektir. Ancak ilk defa Türkiye’de bir genel
seçim sonrasında Türkiye'nin önüne fırsatlar değil Türkiye'nin önüne sorunlar
çıktı ve ilk defa demokrasimiz bir seçim sonrasında kendisinden beklenen sınavı
iyi bir şekilde veremedi. Seçim sonucunda herhangi bir sorun yok ama bu seçim
sonucunun ortaya çıkardığı tablo toplumda birtakım tartışmalara neden oldu.
Özgürlüklerin önünü açması gereken yargı bu seçimde özgürlüklerin önünde engel oluşturdu.

Demokrasilerde siyaset kurumunun en temel kuruluşu yasama
organıdır. Yasama organı bütün milletin iradesinin teşekkül ettiği yerdir ve
yasama organının arkasındaki halk desteği yasama organının yani Türkiye Büyük
Millet Meclisinin meşruiyetinin en önemli unsurudur. Halk desteği yani halkın
temsil düzeyi ne kadar yüksekse Türkiye Büyük Millet Meclisinin meşruiyet
açısından seviyesi, düzeyi de o kadar yüksek demektir.
12 Haziran 2011 seçimleriyle oluşan Türkiye Büyük Millet Meclisi,
2002 seçimlerinden bu yana olan dönemin temsil düzeyinin en yüksek olduğu
Meclistir. 2002 seçimleriyle oluşan Türkiye Büyük Millet Meclisi iki partiden
meydana geliyordu ve iki partinin temsil oranı yüzde 54-55’ler düzeyindeydi.
2007 seçimleriyle bu oran yüzde 85’lerin üzerine çıkmış ve nihayet 12 Haziran
2011 seçimleriyle birlikte bu oran yüzde 95’lere yaklaşmıştır. Bu durum -biraz
önce ifade ettiğim gibi- meşruiyet açısından Türkiye Büyük Millet Meclisinin
önüne çok önemli bir fırsat koyuyor; meşruiyet açısından Türkiye Büyük Millet
Meclisini tartışmalardan uzaklaştırıyor veya tartışmalardan uzaklaştırma
yönünde çok önemli bir olanak sunuyor. Aynı zamanda böyle bir Parlamento
-umuyorum ki Barış ve Demokrasi Partisi de burada olur tabii ki- Türkiye'nin
önündeki sorunları aşmak ve Anayasa’nın “toplum sözleşmesi” tanımına uygun bir
şekilde yeniden yazılmasını sağlamak için uygun bir fırsat olacaktır. 
Biraz önce Türkiye Büyük Millet Meclisinin meşruiyeti açısından
birkaç değerlendirme yaptım. Yüzde 95’ler gibi çok yüksek bir temsil düzeyi
Türkiye Büyük Millet Meclisini son derece güçlü kılmaktadır ancak meşruiyet
sadece halkın temsil düzeyi olarak sınırlandırılırsa eksik kalır. Halkın
temsili, temsil oranı, temsil düzeyi şüphesiz çok önemlidir ancak bunun yanında
birkaç unsur daha gerekiyor. Meşruiyet, bir siyasal sistemin tanınma değeridir.
Arkasındaki halk desteği güçlü olan parlamentolar veya bir siyasal sistem -eğer
konu hükûmetse, hükûmet- doğru kararlar alıyorsa, onun almış olduğu kararlar
adil ise bu siyasal sistemi gerçek anlamda veya o hükûmeti gerçek anlamda meşru
ve halkın temsilcisi olarak saymalıyız. 
Şüphesiz, çoğunluk oylarını alarak iktidar olmak önemli bir
şeydir. Bu, demokrasilerin en doğal, en temel sonucudur ancak sadece çoğunluğa
dayanılarak meşruiyet tanımlanmaya kalkılırsa eksik olur. Çoğunluk, eğer
azınlığın haklarını gözetmiyorsa o zaman sistem tıkanır, çoğunluğun tahakkümüne
doğru gider. 
Adalet ve Kalkınma Partisi ile Cumhuriyet Halk Partisi arasında
geçtiğimiz pazartesi günü varılan bir mutabakat oldu, güzel bir mutabakat. O
mutabakatta yer alan bir cümleyi Türkiye Büyük Millet Meclisi Genel Kurulunun
dikkatine sunmak istiyorum. Biraz önce sözünü ettiğim Parlamentodaki halkın
temsil seviyesinin yüksekliği nedeniyle bu yüksek temsil düzeyi Türkiye Büyük
Millet Meclisine “toplum sözleşmesi” tanımına uygun bir şekilde yeni bir
anayasa yapma imkânı sunmaktadır. Bu anayasa bireyin hak ve özgürlüklerini
genişleten ve bu hak ve özgürlükler karşısında devletin gücünü sınırlayan yani
hak ve özgürlüklere devletin müdahalesini önleyen bir anayasa olacaktır. Bu,
Cumhuriyet Halk Partisi ve Adalet ve Kalkınma Partisinin mutabık kaldığı bir
konudur. Bunda mutabık kalmayacak herhangi bir siyasi parti olmadığını
düşünüyorum. İşte bu tanım önemli. 
Toplum sözleşmesi tanımına uygun yeni bir anayasa veya alınacak
önemli kararlarda milletin, vatandaşın uzlaşmasını sağlamak. Bunu Türkiye Büyük
Millet Meclisi ne kadar gözetirse, ne kadar dikkate alırsa veya hükûmetler veya
Adalet ve Kalkınma Partisi Hükûmeti bunu ne kadar içselleştirirse bu
Parlamentodan çıkacak kararlar o kadar az tartışılacaktır ve o kadar doğru
olacaktır, o kadar adil olacaktır. Aksi takdirde sadece çoğunluk kavramına,
çoğunluğa güvenilerek, yaslanılarak alınan kararlar demokratik olmayacaktır. 
Kararların çoğunluk kavramı üzerinden meşrulaştırılmaya
çalışılması son derece yanlıştır. Geçmişte, İslam tarihinde Emeviler
döneminde, Emeviler haksızlıkları kader kavramı
üzerinden meşrulaştırırdı yani “Ne yapalım, o sultanların birtakım
kanunsuzlukları, birtakım haksız tasarrufları insanın kaderinde vardır. Kaderde
varsa insanlar buna katlanmak zorundadır.” şeklindeki bir anlayışla o Emevi sultanlarının haksızlıkları meşrulaştırılmaya
çalışılmıştır. Bunu bir örnek olarak veriyorum. 
Bu Parlamento belki birtakım problemlerle işe başladı ancak bu
Parlamentodaki yüksek temsil düzeyinin Türkiye’nin önüne önemli fırsatlar
getirdiğini ben bir kez daha dikkatinize sunmak istiyorum. Varılan mutabakat,
Cumhuriyet Halk Partisiyle Adalet ve Kalkınma Partisi arasında varılan mutabakat
insanımızın ihtiyaç duyduğu hak ve özgürlüklere vurgu yapan yeni bir
Anayasa’nın ihtiyacını ortaya koymuştur. Bu ihtiyaç toplumun önünde durmaktadır
ama bu mutabakatı hemen daha mürekkebi kurumadan bir kenara atma yönündeki
değerlendirmeleri, ben o güne mahsus olmak üzere o günde bırakmak istiyorum. O,
o günde kaldı. Yarına ve geleceğe, mutlaka o toplum sözleşmesi kavramına uygun
şekilde, uzlaşmayı arayan bir siyasal anlayışla bakmamız gerektiğini
düşünüyorum. 
Ben, bu düşüncelerimi, Adalet ve Kalkınma Partisi grup önerisi
vesilesiyle, onun hakkındaki görüşlerim vesilesiyle ifade etme ihtiyacını
duydum. 
Sözlerimi burada bitiriyorum. Hepinize saygılar sunuyorum. (CHP
sıralarından alkışlar)
BAŞKAN – Teşekkür ediyorum Sayın Hamzaçebi.
Öneriyi oylarınıza sunuyorum: Kabul edenler… 
HALUK KOÇ (Samsun) – Sayın Başkan, ben de aleyhte söz istiyorum.
BAŞKAN – Şimdiye kadar talebiniz yoktu ama.
NURETTİN CANİKLİ (Giresun) – Sayın Başkan, lehte benim söz talebim
vardı.
BAŞKAN – Adalet ve Kalkınma Partisi grup önerisi aleyhinde söz
isteyen Haluk Koç, Samsun Milletvekili.
Buyurun.
HALUK KOÇ (Samsun) – Sayın Başkan, teşekkür ediyorum.
Değerli arkadaşlarım, belki sizlerin de bir kısmının düşüncelerine
tercüman olabilirim diye aleyhte söz aldım. 
Yemin törenini tamamladıktan sonra, Sayın Grup Başkan Vekilinin de
belirttiği gibi, yasama faaliyetinin içine gireceğimiz konusunda bir grup
önerisi geldi. Ben, diğer milletvekili arkadaşlarım gibi, şu anda… Yarın saat
18.00’de niye toplanılacak? Bu soruya iktidar partisi grup önerisi lehinde söz
alan arkadaşımızın açıklama yapmasını beklerdim. Ben konuştum diye siz söz
istediniz, yoksa oylamaya geçiyordu Sayın Canikli. Şimdi, birbirimize
saygımızın olması lazım. Bir defa…
NURETTİN CANİKLİ (Giresun) – İmzalı olarak orada, Başkanlıkta
Sayın Koç.
HALUK KOÇ (Devamla) – İmzalı olarak orada var da burada lehte söz
alınıyor. Niye 18.00’de toplanılacak? Mutat değildir. Ben, dokuzuncu yılın
sonunda ilk defa Türkiye Büyük Millet Meclisinin bir çalışma gününde, saat
18.00’de olağanüstü toplantıya çağrıldığına tanık oluyorum. Niye 18.00?
Birilerini mi bekliyoruz? Bir görüşmenin sonucunda bir başka süreç mi
yaşanacak? Ya, bu konuda bilgilenmek zorundayız. Bilgilendirmek zorundasınız,
sadece bizi değil kendi arkadaşlarınızı da. 
Saat 18.00’den 24.00’e kadar… Peki, hangi yasa, hangi teklif,
hangi tasarı? Bu konuda bilgi vermek zorundasınız Genel Kurula. Yani ilk
günden… Sayın Hamzaçebi ifade ettiler, çoğulculukla çoğunluk kavramının
Parlamentoda sadece çoğunluk kavramıyla dayatmaya dönüşmesinin mahzurlarından
bahsettiler. Bu uzun süredir yaşanan bir sıkıntı. Yani ne zaman biz çoğulculuğu
demokrasiye zemin oluşturacak şekilde kavrarız ve Parlamentoda bunun
uygulamalarını yaparız, ondan sonra parlamenter sistem tanımına uygun işlemeye
başlar.
Şimdi, bakın, tekrar söylüyorum: O zaman Sayın Canikli, sizi
eleştiriyorum, keşke siz söz alsaydınız ilk.
NURETTİN CANİKLİ (Giresun) – Yazılı başvurum var. 
HALUK KOÇ (Devamla) – Hayır, şimdi ben söz almasam siz söz
almıyordunuz, buna herkes tanık burada. 
Birçok arkadaşım da burada yarın saat 18.00’de niye
toplanılacağını bilmiyor ve 18.00’den 24.00’e kadar ne görüşüleceğini bilmiyor.

Ben Parlamentoya ilk günden itibaren saygı göstermenizi rica
ediyorum. 
Teşekkür ederim. (CHP sıralarından alkışlar)
BAŞKAN – Teşekkür ediyorum Sayın Koç.
Grup önerisi lehinde söz isteyen Nurettin Canikli, Giresun
Milletvekili.
Buyurun Sayın Canikli. (AK PARTİ sıralarından alkışlar)
NURETTİN CANİKLİ (Giresun) – Sayın Başkan, değerli milletvekili
arkadaşlarım; hepinizi saygıyla selamlıyorum. 
Grup önerimizin lehinde söz aldım. 
Değerli arkadaşlar, ben de konuşmacı arkadaşlarımın aslında
görüşlerine katılıyorum. Elbette Genel
Kurulun çalışma programıyla ilgili bilgilendirilmesi gerekiyor, onda herhangi
bir sıkıntı yok, bütün milletvekili arkadaşlarımızın en doğal hakkıdır ve bu
görevin de esas itibarıyla grup önerisinin altında imzası olan bizler
tarafından yerine getirilmesi gerekiyor, onda da herhangi bir tereddüt söz
konusu değil. 
Danışma Kurulunda tabii bugün görüşürken bütün bunları
değerlendirdik ve Türkiye Büyük Millet Meclisinde neden böyle bir program
planladığımızı ayrıntılı bir şekilde izah ettik ve lehinde söz almak üzere de
Başkanlığımıza ben yazılı olarak bildirdim ama sanıyorum, herhâlde görülmedi ya
da başka bir nedenle isim okunmadı. Yoksa Sayın Koç’un belirttiği gibi, yani
“Eğer ben itiraz etmeseydim, söz talep etmeseydim geçecekti, oylanacaktı.” gibi
bir şey iradi olarak söz konusu değil. Çok net olarak ifade ediyorum,
samimiyetle ifade ediyorum, yani başka herhangi bir şeyimiz yok ondan yana. Ama
bizim bilgilendirmemiz gerekir, Sayın Koç katılıyorum, yani ondan en ufak bir
şeyimiz yok.
Şimdi isterseniz önce neden yarın için 18.00 olarak önerimizi
getirdik, onu aktarmak istiyorum: Biliyorsunuz, daha önce biz aslında, dün
itibarıyla Türkiye Büyük Millet Meclisi çalışmalarını nihayete erdirmiş
olacaktık ama süresi ağustos ayında dolan, yani Meclisin tatilde olduğu döneme
denk gelen bir tarihte süresi dolan ve eğer uzatılmadığı ya da değiştirilmediği
takdirde sendikaların önemli bir bölümünün yetkisiz kalması gibi bir sakıncayı
ortaya çıkaracak bir düzenlemenin ertelenmesi ihtiyacı söz konusu oldu. Acilen
bu talep gündeme geldi, böyle bir teklif verildi. Şu anda Sağlık, Aile, Çalışma
ve Sosyal İşler Komisyonunun gündeminde. Yarın saat 14.00 itibarıyla
Komisyonumuz bu teklifi görüşecek.
Eğer teklif görüşülür, tamamlanır ise biz de tekrar yeni bir
Danışma Kurulu ve grup önerisiyle -eğer mutabakat sağlarsak Danışma Kurulu
yoksa grup önerisiyle- Komisyon çalışmalarını tamamladıktan sonra Genel
Kurulda... Zaten bir maddelik, yani toplam üç madde, bir maddelik bir kanun
teklifi, esasında özü itibarıyla de hiç kimsenin karşı çıkmadığı, hatta talebin
de sendikalardan geldiği, yani değişiklik yapılması gerektiği noktasında
üzerinde konsensüs sağlanan bir düzenleme. Komisyon çalışmalarını tamamlayacak,
biz de yarın Danışma Kurulu yoksa grup önerisiyle Genel Kurulda kırk sekiz saat
beklemeden çalışmaların Genel Kurulda tamamlanmasına ilişkin bir grup önerisi
getireceğiz. Eğer kabul edilirse Genel Kurul tarafından yarın bütün bu
çalışmalar tamamlanmış ve Genel Kurul çalışmaları bitirilerek milletvekili
arkadaşlarımızın, hepimizin tatile gitme imkânı ortaya çıkmış olacak. O nedenle
saat 18.00 olarak düşünüldü, o şekilde planlandı. Aksi hâlde ya cumartesi ya da
daha sonraki hafta görüşülmesi ve böyle bir çalışma takvimi gündeme gelecekti,
yoksa başka hiçbir... Kimseyi beklemiyoruz, sadece milletvekili
arkadaşlarımızın bir an önce tatile gitmelerine imkân sağlamak amacıyla... Aciliyeti nedeniyle mutlaka çıkması gerekiyor, getirilen
düzenleme de o ağustos tarihinin yıl sonuna uzatılmasından ibaret. Yani bir
maddelik bir kanun, ifade ettiğim gibi teklif. Kabul edildiği takdirde,
ağustosta dolacak olan o süre… Yani, sendikaların yetkilendirilmesinde esas
olan kriter -TÜİK’in yayınladığı rakamlar- bu kanuna
göre, şu andaki yürürlükteki mevzuata göre esas alınmaktadır. Bu eğer yürürlüğe
girer ise o zaman sendikalar yetkilerini kaybedeceklerdir. Bunu engellemek
amacıyla ve yeni dönemde tekrar yeni bir düzenleme için imkân sağlamak
amacıyla, hem zaman olarak hem de tartışma imkânını sağlamak amacıyla yıl
sonuna ertelenmesi önerilmektedir teklif ile. Getirilen düzenleme budur. Saat
18.00 olarak Genel Kurulun çalışma planlamasının da temel nedeni budur. 
Değerli arkadaşlar, gerçekten biz de yeni dönemin hayırlara vesile
olmasını yürekten temenni ediyoruz. İnşallah yeni dönemde gerçekten tüm
düzenlemelerin, bütün kanunların -Anayasa da dâhil- elbette maksimum
mutabakatla ve Cumhuriyet Halk Partisiyle yaptığımız mutabakatta yer alan o
ifadede anlamını bulacak şekilde hayata geçirilmesini biz de canı gönülden
istiyoruz, arzu ediyoruz. Bütün yaklaşımlarımızda da bu esas olacak. Yani,
mümkün olduğu kadar mutabakatla, mutlaka mutabakatla, önce mutabakat aranması
ve bu şekilde çalışmaların yürütülmesi… Bunun gerekli olduğuna inanıyoruz.
Sadece buradaki çalışma ortamının iyileştirilmesi, daha sakin ve sükûnetle bir
çalışma yürütülmesi açısından değil, buraya iradesini yansıtan milletimizin
daha çok katılımının sağlanması açısından esas itibarıyla böyle bir yaklaşım
içerisinde olacağımızı ve bu çerçevede
Sayın Hamzaçebi’nin görüşlerine de katıldığımızı, desteklediğimizi ifade
etmek istiyorum. Sanıyorum tüm gruplarımızın da kanaatinin bu yönde olduğunu
biliyoruz. İnşallah yeni dönemde milletimize çok daha büyük hizmetler edecek, önemli
kararların altına imza atacak, hayata geçirecek düzenlemeleri bu Meclis hep
birlikte, inşallah onurlu bir şekilde, katkı sağlayacak tarzda bir çalışma
ortamına kavuşacaktır, olacaktır, o şekilde yürütecektir. Buna da yürekten
inanıyorum. 
Bu vesileyle hepinizi saygıyla selamlıyorum. Teşekkür ediyorum.
(AK PARTİ sıralarından alkışlar)
BAŞKAN – Teşekkür ediyorum Sayın Canikli. 
Sayın Vural’ın kısa bir söz talebi var İç Tüzüğün 60’ıncı maddesi
gereğince. 
Buyurun. 
OKTAY VURAL (İzmir) – Teşekkür ederim Sayın Başkan. 
Tabii, Danışma Kurulu önerisi üzerinde söz alma ihtiyacında
bulunmadım. Aslında Sayın Bakan özellikle acil olan bir konuda, endüstriyel
ilişkilerin sosyal taraflarının da bir ihtiyacını gidermek üzere bir erteleme
kararı yapılması gerektiğini ifade etti. Meclisin bu konuyu çözmesi gerekiyor.
Önemli olan bu konunun çözülmesidir. Dolayısıyla ihtiyaç olan bir konuda
değişiklik yapılmasına ilişkin bir taleple karşı karşıyayız. Şunu ifade
etmeliyim ki bizim milletvekillerimizin ne görüşüleceğinden haberi var.
Dolayısıyla bu konuda haberdar olunmadığına ilişkin bir ifadenin en azından
bizim grubumuza mensup milletvekillerimizin dışında değerlendirilmesi
gerektiğini ifade ediyoruz. Yarın 18.00’de toplanacağız ve çalışma ilişkileri
konusundaki bu sıkıntıyı çözmek üzere bir Meclis iradesinin oluşmasına katkı
sağlamayı düşünüyoruz, katkı sağlayacağız. Ondan sonra da inşallah 1 Ekime
kadar bir tatil süreci olacak. Bu bakımdan bizim ne yaptığımızı ve ne için saat
18.00’de toplanılacağını bildiğimizi ifade etmek üzere söz aldım. 
Teşekkür ederim. (MHP ve AK PARTİ sıralarından alkışlar)
BAŞKAN – Ben teşekkür ediyorum.
Öneriyi oylarınıza sunuyorum: Kabul edenler… Kabul etmeyenler…
Öneri kabul edilmiştir. 
Sayın milletvekilleri, alınan karar gereğince gündemdeki işleri
sırasıyla görüşmek için 15 Temmuz 2011 Cuma günü saat 18.00’de toplanmak üzere
birleşimi kapatıyorum. 

Kapanma Saati:
15.43




