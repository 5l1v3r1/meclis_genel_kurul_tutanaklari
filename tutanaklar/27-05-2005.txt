






  DÖNEM: 22





 DÖNEM: 22  CİLT: 85 YASAMA YILI : 3



T. B. M. M.
TUTANAK DERGİSİ


104 üncü Birleşim
27 Mayıs 2005 Cuma


İ
Ç İ N D E K İ L E R
I. - GEÇEN
TUTANAK ÖZETİ
II. - GELEN KÂĞITLAR
III. -
YOKLAMALAR
IV. - BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1.- Türkiye Büyük Millet Meclisi
Hesaplarını İnceleme Komisyonu Başkanlığının, açık bulunan Komisyon
Başkanvekilliği seçimini yaptığına ilişkin tezkeresi (3/831)
V. - KANUN
TASARI VE TEKLİFLERİ İLE KOMİSYONLARDAN GELEN DİĞER İŞLER 
1.- Çanakkale Milletvekilleri Mehmet Daniş
ve İbrahim Köşdere'nin, Gelibolu Yarımadası Tarihî Millî Parkı Kanununa Geçici
Bir Madde Eklenmesine Dair Kanun Teklifi (Kamu İhale Kanununa Geçici Madde
Eklenmesine Dair Kanun Teklifi) ile Plan ve Bütçe Komisyonu Raporu (2/212) (S.
Sayısı: 305)
2.- Esnaf ve Sanatkârlar Meslek
Kuruluşları Kanunu Tasarısı ile Sanayi, Ticaret, Enerji, Tabiî Kaynaklar, Bilgi
ve Teknoloji Komisyonu Raporu (1/969) (S. Sayısı: 851)
3.- Adalet ve Kalkınma Partisi Grup
Başkanvekilleri Ankara Milletvekili Salih Kapusuz, Bursa Milletvekili Faruk
Çelik, Hatay Milletvekili Sadullah Ergin, İstanbul Milletvekili İrfan Gündüz ve
Ordu Milletvekili Eyüp Fatsa ile 193 milletvekilinin, Türkiye Cumhuriyeti
Anayasasının Bir Maddesinin Değiştirilmesi Hakkında Kanun Teklifi ve Anayasa
Komisyonu Raporu (2/435) (S. Sayısı: 894 ve 894'e 1 inci ek)
4.- Kilis Milletvekili Hasan Kara ile 2
milletvekilinin, Türk Ceza Kanununda Değişiklik Yapılmasına Dair Kanun Teklifi
ve Adalet Komisyonu Raporu (2/452) (S. Sayısı: 901)
5.- Bazı Kamu Alacaklarının Tahsil ve
Terkinine İlişkin Kanun Tasarısı ile Plan ve Bütçe Komisyonu Raporu (1/1030)
(S. Sayısı: 904)
6.- Karadeniz Ekonomik İşbirliği Ülkeleri
Hükümetleri Arasında Doğal ve İnsanlardan Kaynaklanan Afetlerde Acil Yardım ve
Acil Müdahale Anlaşmasına Katılmamızın Uygun Bulunduğuna Dair Kanun Tasarısı ve
Bayındırlık, İmar, Ulaştırma ve Turizm ile Dışişleri Komisyonları Raporları
(1/930) (S.Sayısı: 740)
VI. -
SORULAR VE CEVAPLAR
A) YAZILI
SORULAR VE CEVAPLARI
1.- Diyarbakır Milletvekili Mesut
DEĞER'in, hâkim ve savcıların tedavi giderlerine ilişkin sorusu ve Adalet
Bakanı Cemil ÇİÇEK'in cevabı (7/5670)
2.- Diyarbakır Milletvekili Mesut DEĞER'in,
hâkim ve savcıların maaşlarında düzenleme yapılıp yapılmayacağına ilişkin
sorusu ve Adalet Bakanı Cemil ÇİÇEK'in cevabı (7/5671)
3.- Denizli Milletvekili Ümmet
KANDOĞAN'ın, Diyarbakır-Kulp-Akçaşer ve Kayacık köylerinin okul ihtiyacına ve
okulu olmayan köy sayısına ilişkin sorusu ve Millî Eğitim Bakanı Hüseyin
ÇELİK'in cevabı (7/5774)
4.- İzmir Milletvekili Enver ÖKTEM'in,
eski eğitim enstitüsü müdürlerinin özlük haklarına ilişkin sorusu ve Millî
Eğitim Bakanı Hüseyin ÇELİK'in cevabı (7/5778)
5.- Bursa Milletvekili Kemal DEMİREL'in,
Bursa İlinin kalkınmasına yönelik yatırımlara ve ayrılan ödenek miktarına
ilişkin sorusu ve Millî Eğitim Bakanı Hüseyin ÇELİK'in cevabı (7/5781)
6.- Niğde Milletvekili Orhan ERASLAN'ın,
Ankara-Kalecik-Kızılkaya Köyünde bulunan taş ocağına ilişkin Başbakandan sorusu
ve İçişleri Bakanı Abdülkadir AKSU'nun cevabı (7/5819)
7.- Antalya Milletvekili Feridun Fikret
BALOĞLU'nun, devlet üniversitesi hukuk fakültelerinde görev yapan öğretim
üyelerinin avukatlık yapıp yapamayacaklarına ilişkin sorusu ve Millî Eğitim
Bakanı Hüseyin ÇELİK'in cevabı (7/5836)
8.- İstanbul Milletvekili Emin ŞİRİN'in,
gümrüklerde kontrollerin yeterli olup olmadığına ve hayali ihracat iddialarına,

- Balıkesir Milletvekili Turhan ÇÖMEZ'in,
2004 yılı ithalat ve ihracat rakamlarına,
- Adana Milletvekili N. Gaye ERTABUR'un,
İran ve Suriye'den karpuz ithaline, 
- Denizli Milletvekili Ümmet KANDOĞAN'ın,
dışticaret politikasına ve hedeflerine,
İlişkin soruları ve Devlet Bakanı Kürşad
TÜZMEN'in cevabı (7/5873, 5874, 5875, 5876) 
9.- Denizli Milletvekili Mustafa
GAZALCI'nın, ilköğretim okulları müfredatındaki zorunlu ders kapsamına ilişkin
sorusu ve Millî Eğitim Bakanı Hüseyin ÇELİK'in cevabı (7/5895) 
10.- İstanbul Milletvekili Ali Rıza
GÜLÇİÇEK'in, deprem gerekçesiyle Bilim Kurulunca yıktırılan
İstanbul-Kartal-Eczacıbaşı İlköğretim Okulunun yeniden inşaına ilişkin sorusu
ve Millî Eğitim Bakanı Hüseyin ÇELİK'in cevabı (7/5896) 
11.- İzmir Milletvekili Enver ÖKTEM'in,
bazı kamu çalışanlarının eş durumundan tayinlerinde gösterilen kolaylığın
kaldırılacağı iddiasına ilişkin sorusu ve Millî Eğitim Bakanı Hüseyin ÇELİK'in
cevabı (7/5897) 
12.- Ordu Milletvekili İdris Sami
TANDOĞDU'nun, Ordu-Fatsa İlçesindeki Hatipli İlköğretim Okulunun bazı
ihtiyaçlarına ilişkin sorusu ve Millî Eğitim Bakanı Hüseyin ÇELİK'in cevabı
(7/5940) 
13.- Bursa Milletvekili Kemal DEMİREL'in,
Düzce İline ayrılan yatırımlara ve ödenek miktarına ilişkin sorusu ve Millî
Eğitim Bakanı Hüseyin ÇELİK'in cevabı (7/5941) 
14.- Denizli Milletvekili Mustafa
GAZALCI'nın, okullarda öğretim birliğine aykırı etkinlikler yapıldığı
iddialarına ilişkin sorusu ve Millî Eğitim Bakanı Hüseyin ÇELİK'in cevabı
(7/5942)
15.- Osmaniye Milletvekili Necati
UZDİL'in, üniversitelerin kurulması için belirlenen kriterlere ilişkin sorusu
ve Millî Eğitim Bakanı Hüseyin ÇELİK'in cevabı (7/6001)
16.- Diyarbakır Milletvekili Mesut
DEĞER'in, Chrysler 300 M araçlarının fren sistemlerinin Türk standartlarına
uygunluğuna ilişkin sorusu ve Sanayi ve Ticaret Bakanı Ali COŞKUN'un cevabı
(7/6007)


I. - GEÇEN TUTANAK ÖZETİ

TBMM Genel Kurulu saat 11.00'de açılarak
beş oturum yaptı.
Sakarya Milletvekili Süleyman Gündüz, TBMM
Dostluk Grubu olarak Küba'ya ve Yeryüzü Doktorları Yardım Kuruluşu olarak
Sudan'a yaptıkları ziyaretlerdeki izlenimlerine,
İstanbul Milletvekili Alaattin Büyükkaya,
İstanbul'un fethinin 552 nci yıldönümüne,
İlişkin gündemdışı birer konuşma yaptılar.
Şanlıurfa Milletvekili Mehmet Vedat
Melik'in, Türkiye tarımının temel sorunlarına ve bu konuda alınması gereken
tedbirlere ilişkin gündemdışı konuşmasına, Tarım ve Köyişleri Bakanı Sami Güçlü
cevap verdi.
Genel Kurulun 27.5.2005 Cuma günkü
birleşiminin saat 11.00'de başlamasına; Türkiye Büyük Millet Meclisinin
28.5.2005 Cumartesi günü çalışmamasına ve 31.5.2005 Salı günü Genel Kurulun
saat 14.00'te toplanmasına ilişkin Danışma Kurulu önerisi kabul edildi.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının:
1 inci sırasında bulunan, Kamu İhale
Kanununa Geçici Madde Eklenmesine Dair Kanun Teklifinin (2/212) (S. Sayısı:
305) görüşmeleri, daha önce geri alınan maddelere ilişkin komisyon raporu henüz
gelmediğinden; 
2 nci sırasında bulunan, Esnaf ve
Sanatkârlar Meslek Kuruluşları Kanunu Tasarısının (1/969) (S. Sayısı: 851),
5 inci sırasında bulunan, Bazı Kamu
Alacaklarının Tahsil ve Terkinine İlişkin Kanun Tasarısının (1/1030) (S.
Sayısı: 904), 
7 nci sırasında bulunan, Karadeniz
Ekonomik İşbirliği Ülkeleri Hükümetleri Arasında Doğal ve İnsanlardan
Kaynaklanan Afetlerde Acil Yardım ve Acil Müdahale Anlaşmasına Katılmamızın
Uygun Bulunduğuna Dair Kanun Tasarısının (1/930) (S. Sayısı: 740),
8 inci sırasında bulunan, TC Kültür ve
Turizm Bakanlığı ile Kosova Geçici Özerk Yönetim Kurumlarını (Kosova Kültür,
Gençlik ve Spor Bakanlığı) Temsil Eden Kosova'daki BM Geçici Yönetimi (UNMIK)
Arasında Yapılan Kültürel İşbirliği Anlaşmasının Onaylanmasının Uygun
Bulunduğuna Dair Kanun Tasarısının (1/929) (S. Sayısı: 741),
Görüşmeleri; 
4 üncü sırasında bulunan, Kilis
Milletvekili Hasan Kara ile 2 milletvekilinin, Türk Ceza Kanununda Değişiklik
Yapılmasına Dair Kanun Teklifinin (2/452) (S. Sayısı: 901) bir maddesi
komisyona geri çekildi, 40 ıncı maddesine kadar kabul edildi; Birleşime verilen
aradan sonra,
İlgili komisyon yetkilileri Genel Kurulda
hazır bulunmadığından;
Ertelendi.
3 üncü sırasında bulunan, Adalet ve
Kalkınma Partisi Grup Başkanvekilleri Ankara Milletvekili Salih Kapusuz, Bursa
Milletvekili Faruk Çelik, Hatay Milletvekili Sadullah Ergin, İstanbul
Milletvekili İrfan Gündüz ve Ordu Milletvekili Eyüp Fatsa ile 193
milletvekilinin, Türkiye Cumhuriyeti Anayasasının Bir Maddesinin Değiştirilmesi
Hakkında Kanun Teklifinin (2/435) (S. Sayısı: 894) ikinci görüşmesine, birinci
görüşmenin bitiminden itibaren en az 48 saat geçtikten sonra başlanabileceği,
6 ncı sırasında bulunan, Mahallî İdare
Birlikleri Kanunu Tasarısının (1/798) (S. Sayısı: 819) görüşmelerini müteakiben
kabul edilip kanunlaştığı,
Açıklandı.
27 Mayıs 2005 Cuma günü, alınan karar
gereğince saat 11.00'de toplanmak üzere, birleşime 20.07'de son verildi.

















İsmail
  Alptekin










Başkanvekili





















Bayram
  Özçelik


Yaşar
  Tüzün







Burdur


Bilecik







Kâtip Üye


Kâtip Üye







Harun
  Tüfekci










Konya










Kâtip Üye

















 No.: 143
II. - GELEN
KAĞITLAR
27 Mayıs
2005 Cuma

Tasarılar
1.- Evrensel Hizmetin Sağlanması ve Bazı
Kanunlarda Değişiklik Yapılması Hakkında Kanun Tasarısı (1/1035) (Plan ve
Bütçe; Avrupa Birliği Uyum ile Bayındırlık, İmar, Ulaştırma ve Turizm
Komisyonlarına) (Başkanlığa geliş tarihi: 24.5.2005)
2.- Millî Eğitim Bakanlığının Teşkilat ve
Görevleri Hakkında Kanunda Değişiklik Yapılmasına Dair Kanun Tasarısı (1/1036)
(Millî Eğitim, Kültür, Gençlik ve Spor Komisyonuna) (Başkanlığa geliş tarihi:
24.5.2005)
3.- Türkiye Cumhuriyeti Hükümeti ile
Etyopya Federal Demokratik Cumhuriyeti Hükümeti Arasında Kültür, Eğitim, Bilim,
Basın-Yayın, Gençlik ve Spor Alanlarında İşbirliği Anlaşmasının Onaylanmasının
Uygun Bulunduğuna Dair Kanun Tasarısı (1/1037) (Millî Eğitim, Kültür, Gençlik
ve Spor ile Dışişleri Komisyonlarına)
(Başkanlığa geliş tarihi: 24.5.2005)
Teklifler
1.- İzmir Milletvekili Ahmet Ersin'in;
İzmir İlinde Karabağlar Adı ile Bir İlçe Kurulması Hakkında Kanun Teklifi
(2/491) (İçişleri ile Plan ve Bütçe Komisyonlarına) (Başkanlığa geliş tarihi:
20.5.2005) 
2.- Erzurum Milletvekili Mustafa Nuri
Akbulut'un; 5326 Sayılı Kabahatler Kanununda Değişiklik Yapılmasına İlişkin
Kanun Teklifi (2/492) (Adalet Komisyonuna) (Başkanlığa geliş tarihi: 23.5.2005)

Rapor
1.- Hatay
Milletvekili Sadullah Ergin'in; İcra ve İflas Kanununda Değişiklik Yapılmasına
Dair Kanun Teklifi ve Adalet Komisyonu Raporu (2/460) (S. Sayısı: 915) (Dağıtma
tarihi: 27.5.2005) (GÜNDEME)


BİRİNCİ OTURUM
Açılma
Saati: 11.04
27 Mayıs
2005 Cuma
BAŞKAN:
Başkanvekili İsmail ALPTEKİN
KÂTİP
ÜYELER: Ahmet Gökhan SARIÇAM (Kırklareli), Yaşar TÜZÜN (Bilecik)
BAŞKAN - Türkiye Büyük Millet Meclisinin
104 üncü Birleşimini açıyorum.
III. -
YOKLAMA
BAŞKAN - Elektronik cihazla yoklama
yapacağız.
Yoklama için 3 dakika süre vereceğim.
Sayın milletvekillerinin, oy düğmelerine
basarak salonda bulunduklarını bildirmelerini, bu süre içerisinde elektronik
sisteme giremeyen milletvekillerinin, salonda hazır bulunan teknik personelden
yardım istemelerini, buna rağmen sisteme giremeyen üyelerin ise, yoklama
pusulalarını, görevli personel aracılığıyla, 3 dakikalık süre içerisinde
Başkanlığa ulaştırmalarını rica ediyorum.
Yoklama işlemini başlatıyorum.
(Elektronik cihazla yoklama yapıldı)
BAŞKAN - Sayın milletvekilleri, toplantı
yetersayısı bulunamamıştır.
Birleşime 10 dakika ara veriyorum.
Kapanma
Saati: 11.10



İKİNCİ OTURUM
Açılma
Saati: 11.24
BAŞKAN:
Başkanvekili İsmail ALPTEKİN
KÂTİP
ÜYELER: Ahmet Gökhan SARIÇAM (Kırklareli), Yaşar TÜZÜN (Bilecik)
BAŞKAN - Sayın milletvekilleri, Türkiye
Büyük Millet Meclisinin 104 üncü Birleşiminin İkinci Oturumunu açıyorum.
III. -
YOKLAMA
BAŞKAN - Önceki oturumda yapılan yoklamada
toplantı yetersayısı bulunamamıştı. 
Şimdi, tekrar, elektronik cihazla yoklama
yapacağız.
Yoklama için 3 dakika süre vereceğim.
Sayın milletvekillerinin, oy düğmelerine
basarak salonda bulunduklarını bildirmelerini, bu süre içerisinde elektronik
sisteme giremeyen milletvekillerinin, salonda hazır bulunan teknik personelden
yardım istemelerini, buna rağmen sisteme giremeyen üyelerin ise, yoklama pusulalarını,
görevli personel aracılığıyla, 3 dakikalık süre içerisinde Başkanlığa
ulaştırmalarını rica ediyorum.
Yoklama işlemini başlatıyorum.
(Elektronik cihazla yoklama yapıldı)
BAŞKAN - Sayın milletvekilleri, toplantı
yetersayısı vardır; gündeme geçiyoruz. 
Başkanlığın Genel Kurula sunuşları vardır.

Türkiye Büyük Millet Meclisi Hesaplarını
İnceleme Komisyonunun, başkanvekili seçimine dair bir tezkeresi vardır;
okutuyorum:
IV. - BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1.- Türkiye
Büyük Millet Meclisi Hesaplarını İnceleme Komisyonu Başkanlığının, açık bulunan
Komisyon Başkanvekilliği seçimini yaptığına ilişkin tezkeresi (3/831)
Türkiye Büyük Millet Meclisi Başkanlığına
Türkiye Büyük Millet Meclisi Hesaplarını
İnceleme Komisyonu Başkanlığında açık bulunan komisyon başkanvekili seçimi için
26.5.2005 tarih ve saat 11.00'de 12 komisyon üyelerinin katılımıyla toplanmış
ve neticesinde 12 oy alan komisyon üyesi ve Çankırı Milletvekili İsmail
Ericekli Komisyon Başkanvekili olarak seçilmiştir.
Bilgilerinize arz ederim.
 İsmail Özgün
 Balıkesir
 Türkiye Büyük Millet Meclisi 
 Hesaplarını İnceleme Komisyonu
 Başkanı
BAŞKAN - Bilgilerinize sunulmuştur.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmına geçiyoruz.
V. - KANUN
TASARI VE TEKLİFLERİ İLE KOMİSYONLARDAN
GELEN DİĞER
İŞLER 
1.-
Çanakkale Milletvekilleri Mehmet Daniş ve İbrahim Köşdere'nin, Gelibolu
Yarımadası Tarihî Millî Parkı Kanununa Geçici Bir Madde Eklenmesine Dair Kanun
Teklifi (Kamu İhale Kanununa Geçici Madde Eklenmesine Dair Kanun Teklifi) ile
Plan ve Bütçe Komisyonu Raporu (2/212) (S. Sayısı: 305)
BAŞKAN - 1 inci sırada yer alan kanun
teklifinin geri alınan maddeleri ile ilgili komisyon raporu gelmediğinden,
teklifin görüşmelerini erteliyoruz. 
2.- Esnaf
ve Sanatkârlar Meslek Kuruluşları Kanunu Tasarısı ile Sanayi, Ticaret, Enerji,
Tabiî Kaynaklar, Bilgi ve Teknoloji Komisyonu Raporu (1/969) (S. Sayısı: 851)
BAŞKAN - Esnaf ve Sanatkârlar Meslek
Kuruluşları Kanunu Tasarısı ile Sanayi, Ticaret, Enerji, Tabiî Kaynaklar, Bilgi
ve Teknoloji Komisyonu raporunun görüşmelerine kaldığımız yerden devam
edeceğiz. 
Komisyon? Yok.
Ertelenmiştir.
3.- Adalet
ve Kalkınma Partisi Grup Başkanvekilleri Ankara Milletvekili Salih Kapusuz,
Bursa Milletvekili Faruk Çelik, Hatay Milletvekili Sadullah Ergin, İstanbul
Milletvekili İrfan Gündüz ve Ordu Milletvekili Eyüp Fatsa ile 193
milletvekilinin, Türkiye Cumhuriyeti Anayasasının Bir Maddesinin Değiştirilmesi
Hakkında Kanun Teklifi ve Anayasa Komisyonu Raporu (2/435) (S. Sayısı: 894 ve
894'e 1 inci ek) (x)
BAŞKAN - Adalet ve Kalkınma Partisi Grup
Başkanvekilleri Ankara Milletvekili Salih Kapusuz, Bursa Milletvekili Faruk
Çelik, Hatay Milletvekili Sadullah Ergin, İstanbul Milletvekili İrfan Gündüz ve
Ordu Milletvekili Eyüp Fatsa ile 193 milletvekilinin, Türkiye Cumhuriyeti
Anayasasının Bir Maddesinin Değiştirilmesi Hakkında Kanun Teklifinin ikinci
görüşmelerine başlıyoruz
Komisyon?.. Yerinde.
Hükümet?.. Yerinde.
Sayın milletvekilleri, eğer izin verirseniz
çok önemli bir açıklama yapacağım, oylamanın nasıl yapılacağı hakkında.
Teklifin birinci görüşmeleri 24.5.2005
Salı günü saat 19.09'da tamamlanmıştır. 
Bilindiği gibi, anayasa değişiklik
tekliflerinin ikinci müzakerelerinde, gerek teklifin tümü üzerinde gerekse
maddeleri üzerinde görüşme açılmamakta, yalnızca maddeler üzerinde verilmiş
değişiklik önergeleri görüşülmekte, birinci görüşmede üzerinde değişiklik
teklifi bulunmayan bir madde hakkında ikinci görüşmede önerge verilememektedir.

Teklifin birinci görüşmelerinde hiçbir
madde üzerinde önerge verilmediğinden, maddeleri sırasıyla okutup gizli oya
sunacağım.
Şimdi, teklifin 1 inci maddesini
okutuyorum:
TÜRKİYE
CUMHURİYETİ ANAYASASININ BİR MADDESİNİN DEĞİŞTİRİLMESİ HAKKINDA KANUN TEKLİFİ
MADDE 1.- 7.11.1982 tarihli ve 2709 sayılı
Türkiye Cumhuriyeti Anayasasının 133 üncü maddesinin kenar başlığı aşağıdaki
şekilde değiştirilmiş ve birinci fıkradan sonra gelmek üzere aşağıdaki fıkra
eklenmiştir. 
F. Radyo ve Televizyon Üst Kurulu, radyo
ve televizyon kuruluşları ve kamuyla ilişkili haber ajansları
"Radyo ve televizyon faaliyetlerini
düzenlemek ve denetlemek amacıyla kurulan Radyo ve Televizyon Üst Kurulu dokuz
üyeden oluşur. Üyeler, siyasi parti gruplarının üye sayısı oranında
belirlenecek üye sayısının ikişer katı olarak gösterecekleri adaylar arasından,
her siyasi parti grubuna düşen üye sayısı esas alınmak suretiyle Türkiye Büyük
Millet Meclisi Genel Kurulunca seçilir. Radyo ve Televizyon Üst Kurulunun
kuruluşu, görev ve yetkileri, üyelerinin nitelikleri, seçim usulleri ve görev
süreleri kanunla düzenlenir."
BAŞKAN - Sayın milletvekilleri, Anayasanın
175 inci ve İçtüzüğün 94 üncü maddeleri gereğince, anayasa değişiklik
tekliflerinin maddelerinin ve tümünün kabulü, üye tamsayısının en az beşte 3
çoğunluğunun gizli oyuyla mümkündür; yani, teklifin maddelerinin ve tümünün
kabulü için en az 330 kabul oyu gerekmektedir. 
Genel Kurulun 5.7.1995 tarihli 134 üncü
Birleşiminde oylanarak kabul edilen Başkanlık tezkeresi uyarınca, anayasa
değişiklik teklifinin ikinci görüşmesinde; 
1- Yapılan oylamada 330'un altında oy alan
madde, birinci oylamada aldığı oy ne olursa olsun, kesin olarak reddedilmiş
olacak ve düşecektir. 
2- Yapılan oylamada 330'un üzerinde oy
alan maddeler, birinci oylamada aldığı oy 330'un altında da olsa kabul edilmiş
olacaktır. 
3- Yapılan oylamada maddeler, 330'un ve
367'nin üzerinde oy almış olsalar da, tümünün oylamasında 330'un altında oy
alırsa, teklifin tümü kesin olarak reddedilmiş olacak ve düşecektir. 
4- Yapılan oylamada maddelerin bir kısmı
330'un üzerinde, fakat 367'nin altında oy almış olsa, bir kısmı da 367'nin
üzerinde oy almış olsa, tümünün oylamasında, teklif, 367'nin üzerinde oyla
kabul edilirse, kanunun hiçbir maddesi kendiliğinden halkoylamasına
sunulmayacaktır. Aynı durumda, tümünün oylamasında teklif, 367'nin altında oyla
kabul edilirse, kanunun tümü kendiliğinden halkoylamasına sunulacaktır. 
Gizli oylamanın ne şekilde yapılacağını
arz ediyorum: 
Komisyon ve hükümet sıralarında yer alan
Kâtip Üyelerden, komisyon sırasındaki Kâtip Üyeler, Adana'dan başlayarak
Denizli'ye kadar -Denizli dahil-
ve Diyarbakır'dan başlayarak
İstanbul'a kadar -İstanbul
dahil-; hükümet sırasındaki Kâtip Üyeler ise, İzmir'den başlayarak Mardin'e
kadar -Mardin dahil- ve Mersin'den başlayarak Zonguldak'a kadar -Zonguldak
dahil- adı okunan milletvekiline biri beyaz, biri yeşil, biri de kırmızı olmak
üzere 3 yuvarlak pul ile mühürlü zarf verecek ve pul ve zarf verilen
milletvekilini ad defterinde işaretleyecektir. 
Milletvekilleri, Başkanlık kürsüsünün
sağında ve solunda yer alan kabinlerden başka yerde oylarını
kullanmayacaklardır.
Vekâleten oy kullanacak bakanlar da,
yerine oy kullanacakları bakanın ilinin bulunduğu bölümde oylarını
kullanacaklardır. 
Bildiğiniz üzere, bu pullardan beyaz olanı
kabul, kırmızı olanı ret, yeşil olanı ise çekimser oyu ifade etmektedir.
Öncelikle Kâtip Üyeler yerini alacak ve
ondan sonra, oy pusulaları, milletvekillerine sırasıyla verilecektir. Benim
talimatım olmadan hiçbir milletvekiline oy pusulası ve zarf verilmeyecektir.
Oyunu kullanacak sayın üye, Kâtip Üyeden 3
yuvarlak pul ile mühürlü zarfı aldıktan ve adını ad defterine işaretlettikten
sonra kapalı oy verme yerine girecek, oy olarak kullanacağı pulu burada zarfın
içerisine koyacak, diğer 2 pulu ise ıskarta kutusuna atacaktır.
Bilahara oy verme yerinden çıkacak olan
üye, oy pulunun bulunduğu zarfı Başkanlık Divanı kürsüsünün önüne konulan oy
kutusuna atacaktır.
Oylamada adı okunmayan milletvekiline pul
ve zarf verilmeyecektir.
Şimdi, gizli oylamaya Adana İlinden
başlıyoruz.
(Oyların toplanılmasına başlandı)
BAŞKAN - Sayın milletvekilleri, Devlet
Bakanı Kürşad Tüzmen'in yerine Çevre ve Orman Bakanı Sayın Osman Pepe, Devlet
Bakanı Beşir Atalay'ın yerine Devlet Bakanı Sayın Ali Babacan, Devlet Bakanı
Mehmet Aydın'ın yerine Enerji ve Tabiî Kaynaklar Bakanı Sayın Mehmet Hilmi
Güler, İçişleri Bakanı Abdülkadir Aksu'nun yerine Bayındırlık ve İskân Bakanı
Sayın Zeki Ergezen, Çalışma ve Sosyal Güvenlik Bakanı Murat Başesgioğlu'nun
yerine Kültür ve Turizm Bakanı Sayın Atilla Koç, Tarım ve Köyişleri Bakanı Sami
Güçlü'nün yerine Sağlık Bakanı Sayın Recep Akdağ oy kullanacaklardır.
(Oyların toplanılmasına devam edildi)
BAŞKAN - Oyunu kullanmayan sayın
milletvekilimiz var mı? Yok.
Sayın milletvekilleri, oylama işlemi
tamamlanmıştır.
Kupaları kaldıralım.
(Oyların ayırımı yapıldı)
BAŞKAN - Sayın milletvekilleri, Türkiye
Cumhuriyeti Anayasasının Bir Maddesinin Değiştirilmesi Hakkında Kanun
Teklifinin 1 inci maddesinin gizli oylama sonucunu açıklıyorum: 
Katılan üye :
414 
Kabul :
376 
Ret : 36 
Çekimser :
1 
Boş : 1 
Böylece, madde kabul edilmiştir. 
Şimdi, 2 nci maddeyi okutuyorum: 
MADDE 2.- Bu Kanun yayımı tarihinde
yürürlüğe girer ve halkoylamasına sunulması halinde oylanır.

BAŞKAN - Sayın Kâtip Üyelerimiz yerlerine
geçsinler. 
Şimdi, aynı şekilde, aynı usulle gizli
oylamaya Adana İlinden başlıyoruz.
(Oyların toplanılmasına başlanıldı)
BAŞKAN - Sayın milletvekilleri, Devlet
Bakanı Sayın Kürşad Tüzmen'in yerine Çevre ve Orman Bakanı Sayın Osman Pepe,
Devlet Bakanı Sayın Beşir Atalay'ın yerine Devlet Bakanı Sayın Ali Babacan,
Devlet Bakanı Sayın Mehmet Aydın'ın yerine Enerji ve Tabiî Kaynaklar Bakanı
Sayın Mehmet Hilmi Güler, İçişleri Bakanı Sayın Abdülkadir Aksu'nun yerine Bayındırlık
ve İskân Bakanı Sayın Zeki Ergezen, Çalışma ve Sosyal Güvenlik Bakanı Sayın
Murat Başesgioğlu'nun yerine Kültür ve Turizm Bakanı Sayın Atilla Koç, Tarım ve
Köyişleri Bakanı Sayın Sami Güçlü'nün yerine Sağlık Bakanı Sayın Recep Akdağ oy
kullanacaklardır.
Ayrıca, Başbakan Sayın Recep Tayyip
Erdoğan'ın yerine Devlet Bakanı ve Başbakan Yardımcısı Sayın Mehmet Ali Şahin
oy kullanacaktır.
(Oyların toplanılmasına devam edildi)
BAŞKAN - Sayın milletvekilleri, bir
açıklama yapacağım; sükûnet rica ediyorum.
Bazı milletvekillerimiz, Başkanlığımıza
müracaat ederek, ara vereceğimizi düşünerek, Genel Kuruldan ayrıldıklarını ve
ayrılacaklarını ifade ediyorlar. Halbuki, Anayasa oylamasını kesintisiz devam
ettireceğimizden, bundan sonraki oylama da esasa taalluk edip, önemli bir
oylama olduğundan, Meclis çalışmaya devam ediyor ve ara vermiyoruz. Bunu
milletvekili arkadaşlarıma duyuruyorum, kimse ayrılmasın Genel Kuruldan;
çalışmalarımız devam ediyor, üçüncü oylamaya başlayacağız. 
(Oyların toplanılmasına devam edildi)
BAŞKAN - Sanayi ve Ticaret Bakanı Sayın
Ali Coşkun'un yerine Millî Eğitim Bakanı Sayın Hüseyin Çelik oy kullanacaktır. 
(Oyların toplanılmasına devam edildi)
BAŞKAN - Sayın milletvekilleri, oyunu
kullanmayan milletvekilimiz var mı?..
Son olarak ikaz ediyorum: Oyunu
kullanmayan milletvekili var mı?.. Yok.
Oylama işlemi bitmiştir. 
Oy kutuları kaldırılsın.
(Oyların ayırımı yapıldı)
BAŞKAN - Sayın milletvekilleri, Türkiye
Cumhuriyeti Anayasasının Bir Maddesinin Değiştirilmesi Hakkında Kanun Teklifinin
2 nci maddesinin gizli oylaması sonucunu açıklıyorum:
Kullanılan oy sayısı  :
407
Kabul  : 375
Ret : 30
Boş : 2
Böylece, madde kabul edilmiştir. 
Şimdi, Kâtip Üyelerimiz yerlerini
alsınlar; teklifin tümünün gizli oylamasına başlayacağız.
Sayın milletvekilleri, bazı
arkadaşlarımız, bu oylamadan sonra ara
verilip verilmeyeceğini soruyorlar. Sayın milletvekillerimiz, oylamadan sonra
ara vermeyeceğiz ve yasama çalışmalarımıza devam edeceğiz. O bakımdan,
arkadaşlarımız ayrılmasınlar.
Sayın milletvekilleri, Devlet Bakanı
Kürşad Tüzmen yerine Çevre ve Orman Bakanı Osman Pepe, Devlet Bakanı Beşir
Atalay yerine Devlet Bakanı Ali Babacan, Devlet Bakanı Mehmet Aydın yerine
Enerji ve Tabiî Kaynaklar Bakanı Mehmet Hilmi Güler, İçişleri Bakanı Abdülkadir
Aksu yerine Bayındırlık ve İskân Bakanı Zeki Ergezen, Çalışma ve Sosyal
Güvenlik Bakanı Murat Başesgioğlu yerine Kültür ve Turizm Bakanı Atilla Koç,
Tarım ve Köyişleri Bakanı Sami Güçlü yerine Sağlık Bakanı Recep Akdağ, Başbakan
Sayın Recep Tayyip Erdoğan yerine Devlet Bakanı Mehmet Ali Şahin, Sanayi ve
Ticaret Bakanı Ali Coşkun yerine Millî Eğitim Bakanı Hüseyin Çelik oy
kullanacaklardır.
Oylamaya Adana İlinden başlıyoruz.
(Oylar toplanıldı)
BAŞKAN - Oyunu kullanmayan sayın üye var
mı? Yok.
Oy verme işlemi tamamlanmıştır. 
Oy kutuları kaldırılsın
(Oyların ayırımı yapıldı)
BAŞKAN - Sayın milletvekilleri, Türkiye
Cumhuriyeti Anayasasının Bir Maddesinin Değiştirilmesi Hakkında Kanun
Teklifinin tümünün gizli oylama sonucunu açıklıyorum: 
Kullanılan oy sayısı :  403 
Kabul :  378 
Ret :  21 
Boş :  2
Geçersiz :  2
Bu sonuca göre, teklif kabul edilmiş ve
kanunlaşmıştır. (AK Parti sıralarından alkışlar)
Komisyon Başkanımızın, yerinden, kısa bir
teşekkür konuşması vardır.
Buyurun Sayın Başkan. 
ANAYASA KOMİSYONU BAŞKANI BURHAN KUZU
(İstanbul) - Sayın Başkan, değerli milletvekili arkadaşlarım; 1 maddelik de
olsa, bir anayasa değişikliğini yine gerçekleştirmiş bulunuyoruz; gerek iktidar
gerek muhalefet partisi milletvekillerimize teşekkür ediyorum ve devamını
diliyorum. 
Sağ olun, var olun. (AK Parti sıralarından
alkışlar) 
BAŞKAN - Teşekkür ederim Sayın Başkan. 
Sayın milletvekilleri, 4 üncü sırada yer
alan, Kilis Milletvekili Hasan Kara ile 2 milletvekilinin, Türk Ceza Kanununda
Değişiklik Yapılmasına Dair Kanun Teklifi ve Adalet Komisyonu raporunun
görüşmelerine başlıyoruz. 
4.- Kilis
Milletvekili Hasan Kara ile 2 milletvekilinin, Türk Ceza Kanununda Değişiklik
Yapılmasına Dair Kanun Teklifi ve Adalet Komisyonu Raporu (2/452) (S. Sayısı:
901) (x)
BAŞKAN - Komisyon?.. Yerinde.
Hükümet?.. Yerinde. 
Adalet Komisyonu, 26.5.2005 tarihli 103
üncü Birleşimde, teklifin 21 inci maddesini, İçtüzüğün 88 inci maddesine göre
geri istemiş ve söz konusu madde Komisyona geri verilmişti.
Komisyon, maddeyle ilgili raporunu
Başkanlığımıza vermiştir.
Şimdi, Komisyon raporunu okutuyorum:
Türkiye Büyük Millet Meclisi Başkanlığına
"Kilis Milletvekili Hasan Kara ile 2
Milletvekilinin; Türk Ceza Kanununda Değişiklik Yapılmasına Dair Kanun
Teklifi", Komisyonumuz 5.5.2005 tarihli 20 nci ve 12.5.2005 tarihli 22 nci
birleşimlerinde; Adalet Bakanı Sayın Cemil Çiçek ile Adalet ve İçişleri
Bakanlıkları, Yargıtay Başkanlığı, Yargıtay Cumhuriyet Başsavcılığı, Türkiye
Barolar Birliği, Basın Konseyi Başkanlığı ve üniversite öğretim üyelerinin de
katılımlarıyla incelenip görüşülmüş, 16.5.2005 tarihli ve 79 karar nolu raporu
Başkanlığa sunulmuştu. 
Genel Kurulun 26.5.2005 tarihli 103 üncü
Birleşiminde, söz konusu teklifin görüşmeleri sırasında, teklifin 21 inci maddesi,
İçtüzüğün 88 inci maddesine göre Komisyonumuzca geri çekilmiştir. 
Komisyonumuzun, 27.5.2005 tarihli 26 ncı
Birleşiminde, Adalet Bakanlığı temsilcilerinin katılımlarıyla söz konusu
teklifin 21 inci maddesi görüşülmüş ve aynen kabul edilmiştir.
Raporumuz, Genel Kurulun onayına sunulmak
üzere Başkanlığa saygıyla arz olunur. 






Başkan


Başkanvekili


Sözcü







Köksal Toptan


Recep Özel


Ramazan Can







Zonguldak


Isparta


Kırıkkale







Kâtip


Üye


Üye







Hasan Kara


Fehmi Hüsrev Kutlu


Halil Özyolcu







Kilis


Adıyaman


Ağrı







Üye


Üye


Üye







Haluk İpek


Orhan Yıldız


Muzaffer Külcü







Ankara


Artvin


Çorum







Üye


Üye


Üye







Nimet Çubukçu


Hakkı Köylü


Enver Yılmaz







İstanbul


Kastamonu


Ordu







Üye


Üye










Ahmet Çağlayan


Bekir Bozdağ










Uşak


Yozgat






BAŞKAN - Sayın milletvekilleri, madde üzerinde
söz isteği yoktur.
Maddeyi tekrar okutuyorum:
TÜRK CEZA
KANUNUNDA DEĞİŞİKLİK YAPILMASINA DAİR KANUN TEKLİFİ
MADDE 21.- Türk Ceza Kanununun 184 üncü
maddesine aşağıdaki fıkra eklenmiştir.
"(6) İkinci ve üçüncü fıkra
hükümleri, 12 Ekim 2004 tarihinden önce yapılmış yapılarla ilgili olarak
uygulanmaz." 
BAŞKAN - Madde üzerinde söz isteği?.. Yok.
21 inci maddeyle ilgili bir açıkoylama
isteği vardır. 
Önergeyi okutup, imza sahiplerini
arayacağım: 
Türkiye Büyük Millet Meclisi Başkanlığına
Görüşülmekte olan 901 sıra sayılı kanun
teklifinin 21 inci maddesinin açık oylanmasını arz ederiz. 
BAŞKAN - Hüseyin Tanrıverdi?.. Burada.
Nusret Bayraktar?.. Burada.
Mehmet Ergün Dağcıoğlu?.. Burada.
Recep Koral?.. Burada.
Fahri Keskin?.. Burada.
Yahya Baş?.. Burada.
Mehmet Sekmen?.. Burada.
Mehmet Güner?.. Burada.
Mustafa Elitaş?..
MEHMET ALTAN KARAPAŞAOĞLU (Bursa) -
Tekabbül ediyorum.
BAŞKAN - Sayın Karapaşaoğlu tekabbül
ediyor.
Muzaffer Külcü?.. Burada.
Resul Tosun?.. Burada.
Mustafa Duru?.. Burada.
Ali Aydın Dumanoğlu?.. Burada.
Temel Yılmaz?.. Burada.
İlyas Arslan?.. Burada.
Selami Uzun?.. Burada.
Kenan Altun?.. Burada.
Ünal Kacır?.. Burada.
Zafer Hıdıroğlu?.. Burada.
Zülfü Demirbağ?.. Burada.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Alınan karar gereğince, açıkoylama
elektronik cihazla yapılacaktır.
Açıkoylama için 4 dakika süre vereceğim.
Bu süre içerisinde sisteme giremeyen üyelerin teknik personelden yardım
istemelerini, bu yardıma rağmen de
sisteme giremeyen üyelerin, oy pusulalarını, oylama için öngörülen 4 dakikalık
süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 4 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylamaya başlandı)
BAŞKAN - Sayın milletvekilleri, tümü
üzerindeki oylamada da açıkoylama talebi vardır; buna göre, sayın vekillerimiz
Genel Kuruldan ayrılmasınlar efendim. 
(Elektronik cihazla oylamaya devam edildi)
BAŞKAN- Pusula gönderen arkadaşlarımız
Genel Kuruldan ayrılmasınlar; çünkü, kendilerinin Genel Kurulda olup
olmadıklarını arayacağım.
Sayın bakanların, vekâleten oy
kullanıyorlarsa, pusula göndermeleri gerekiyor. 
(Elektronik cihazla oylamaya devam edildi)
BAŞKAN - Sayın milletvekilleri, şimdi,
pusula gönderen ve bu yolla oy kullanan milletvekillerimizi Genel Kurulda
arıyorum. 
Van Milletvekili Maliki Ejder Arvas?..
Burada. 
Sayın Gürsoy Erol?.. Burada. 
Niğde Milletvekili Sayın Mahmut Uğur
Çetin?.. Burada. 
Sayın Nevzat Yalçıntaş?.. Burada. 
Sayın Lokman Ayva?.. Burada. 
Konya Milletvekili Sayın Mustafa Ünal?..
Burada. 
Hatay Milletvekili Sayın Mehmet Eraslan?..
Burada. 
Sayın milletvekilleri, Türk Ceza Kanununda
Değişiklik Yapılmasına Dair Kanun Teklifinin 21 inci maddesinin açıkoylama
sonucunu açıklıyorum:
Kullanılan oy sayısı : 342
Kabul : 342 (x) 
Böylece, madde kabul edilmiştir. (AK Parti
sıralarından alkışlar)
Sayın milletvekilleri, teklifin 39 uncu
maddesi Genel Kurulun dünkü birleşiminde kabul edilmişti. 
Şimdi 40 ıncı maddeyi okutuyorum:
MADDE 40.- Bu Kanun hükümlerini Bakanlar
Kurulu yürütür. 
BAŞKAN- Madde üzerinde söz isteyen yok. 
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir. 
Sayın Eraslan, söz istiyor musunuz? 
MEHMET ERASLAN (Hatay) - Evet.
BAŞKAN - Tümünü oylamadan önce son söz
vekilin olduğundan, oyunun rengini belirtmek üzere, Hatay Milletvekili Sayın
Mehmet Eraslan'a söz veriyorum. (AK Parti sıralarından alkışlar)
Sayın Eraslan, oyunuzun rengini lehte mi,
aleyhte mi belirtiyorsunuz?
MEHMET ERASLAN (Hatay) - Efendim, müsaade
ederseniz bir konuşayım önce...
BAŞKAN - Ama, önce söylemeniz gerekiyor.
MEHMET ERASLAN (Devamla) - Değerli
arkadaşlar, öncelikle şunu ifade etmek istiyorum. Dün, iktidarın önergesiyle
değiştirilmiş olan 263 üncü maddeyle ilgili olumlu oy kullanmıştım; doğru
bulduğumu, burada, huzurlarınızda ifade ediyorum. (AK Parti sıralarından
alkışlar) Cumhuriyet Halk Partisinin bu konudaki katı tutumunu anlamakta güçlük
çektiğimi ifade etmek istiyorum. (AK Parti sıralarından alkışlar)
Değerli arkadaşlar, 5237 sayılı Türk Ceza
Kanunu daha önce Parlamentoda yasalaştı ve 1 Nisan 2005 tarihi itibariyle
yürürlüğe girecekti; fakat, daha sonra toplumun çeşitli kesimlerinden gelen...
BAŞKAN - Sayın Eraslan, bir dakikanızı
rica ediyorum.
Sayın milletvekilleri, biraz önce açıkça
ifade ettim; biraz sonra tümü üzerinde açıkoylama vardır ve nitelikli çoğunluk
aranmaktadır. Bazı arkadaşlarımızı hareketli görüyorum, o bakımdan, bir defa
daha ikaz ediyorum.
Buyurun.
MEHMET ERASLAN (Devamla) - Daha sonra
toplumun çeşitli kesimlerinden gelen eleştiri yoğunluğu nedeniyle, birtakım
telkinler nedeniyle, Türk Ceza Kanununun yürürlüğü 1 Haziran 2005 tarihine
ertelendi. 
Tabiî, bu iki aylık erteleme gerçekten çok
önemli bir süreydi. Bu iki aylık ertelemede, işte, bu çeşitli tepkiler ve
eleştiriler, toplumun çeşitli kesimlerinden, toplumun çeşitli katmanlarından
gelen bu eleştiriler gözönünde bulundurularak yeni düzenlemeler ve yeni
çalışmalar yapılacaktı ve önemli bir, iki aydı aslında bu, önemli bir süreydi
değişiklik adına. TCK'da, işte, daha demokratik bir yapıyı oluşturma, felsefesi
olan, düzgün bir dili olan, insan temel hak ve özgürlüklerine gerçekten katkı
sağlayıcı bir yasayı oluşturma noktasında önemli bir, iki aylık süreydi. Zaten,
iki ay ertelenmesinin sebebi de buydu. Bir hata vardı, bir eksiklik vardı,
noksanlıklar vardı, onların telafi edilmesi söz konusuydu, bu yüzden ertelenmişti.
Fakat, bu iki aylık zaman içerisinde, Sayın Adalet Bakanımızın da ifade ettiği
gibi, aslında, çok büyük yenilikler, değişiklikler olmadığını, ben, üzülerek
ifade etmek istiyorum. Bu iki aylık erteleme süresi, tamamen toplumun çeşitli
kesimlerinden gelen itirazları ve eleştirileri susturmak, sübvanse etmek, daha
doğrusu, susturmak niyeti taşıyordu. Tamamen çeşitli kesimlerin gazını almaya
ve onları oyalamaya yönelik bir çalışmadan ibaret olmuştur. 
Şimdi, basınla ilgili Basın Konseyinin
getirdiği biryığın eleştiri oldu. İftira eden, cezaî müeyyideyle karşı karşıya
kalsın. Hiç kimse bu ülkede birbirine iftira etme ve birbirine kötü
yakıştırmalarda bulunma hakkına, salahiyetine sahip değildir; ama, yani,
Türkiye'de susan bir basın ve konuşmayan bir basın da ne kadar demokratik olur,
ne kadar hakkaniyetçi olur; toplumun ve ülkenin, Türkiye'nin gelişmesi
noktasında ne kadar katkı sağlayabilir; siz değerli milletvekillerinin
görüşlerine arz ediyorum. 
Tabiî ki, Türk Ceza Kanunundaki bu
düzenlemeler, basın ve ifade özgürlüğünü önemli ölçüde kısıtlamıştır ve iki
aylık süre içerisinde hiçbir önemli radikal değişiklik, demokratik değişiklik,
maalesef, vuku bulmamıştır. Özellikle binbir güçlükle ve ekonomik yetersizlikle
ayakta durmaya çalışan yerel basın, şimdiki adıyla yaygın basın, maalesef,
tarihte görülmemiş bir hapis cezasıyla, para cezasıyla karşı karşıya kalmakta
ve eleştiri yapma hakkını, eleştiri yapma salahiyetini, maalesef, yitirmiş
durumdadır. 
Aslında, Türk Ceza Kanununun mevcut hali,
siyasî otoritenin basın ve yayına yönelik öfkesinin yasa diline çevrilmiş
şeklidir. Yani, biz ne dersek diyelim, maalesef, durum böyledir. 
Değerli arkadaşlar, bu haliyle, maalesef,
Türk Ceza Kanunu, otoriter devlet anlayışıyla, otoriter siyaset anlayışıyla
hazırlanmıştır; demokratik olmaktan, temel hak ve özgürlükleri savunmaktan
uzaktır; aksine, kısıtlamaktadır; hukuk devleti ilkesine terstir. Polisiye
devlet anlayışıyla hazırlanan bir Türk Ceza Kanunuyla karşı karşıyayız. 
BAŞKAN - Sayın Eraslan, süreniz doldu, son
cümlelerinizi almak istiyorum.
MEHMET ERASLAN (Devamla) - Toparlıyorum.
Maalesef, bu yasa, konuşan bir Türkiye
değil, konuşan bir toplum değil, susan bir Türkiye'yi oluşturacaktır ve bu
yasa, Türkiye'yi cezalandırma yasasıdır. Ben bunun tanımını da böyle yapıyorum.
Bunları doğru bulmadığımı; fakat, 263 üncü maddede yapılan değişikliği olumlu
bulduğumu, doğru bulduğumu, dolayısıyla, doğruları söylemenin; ama, yanlışları
da ifade etmenin bir erdemlilik olduğunu söylüyorum. 
Hepinizi saygıyla selamlıyorum. (AKP
sıralarından alkışlar)
BAŞKAN - Teşekkür ediyorum Sayın Eraslan.
Sayın milletvekilleri, teklifin tümünün
oylamasının açıkoylama şeklinde yapılması yönünde talep vardır. 
Açıkoylama yapılması hususundaki önergeyi
okutacağım, ondan sonra da önerge verenlerin Genel Kurulda bulunup
bulunmadıklarını arayacağım.
Önergeyi okutuyorum:
Türkiye Büyük Millet Meclisi Başkanlığına
Görüşülmekte olan 901 sıra sayılı kanun
teklifinin tümünün açık oyla oylanmasını arz ederiz.
BAŞKAN - Ahmet Işık?.. Burada.
Nihat Eri?.. Burada.
Şükrü Önder?.. Burada.
Mahfuz Güler?.. Burada.
Cavit Torun?.. Burada.
Tayyar Altıkulaç?.. Burada.
Asım Kulak?.. Burada.
Mehmet Sekmen?.. Burada.
Nusret Bayraktar?.. Burada.
Hüseyin Tanrıverdi?.. Burada.
Zafer Hıdıroğlu?.. Burada.

Mustafa Baş?.. Burada.
Recep Özel?.. Burada.
Halil Özyolcu?.. Burada.
İlyas Arslan?.. Burada.
Mustafa Ilıcalı?.. Burada.
A. Veli Seyda?.. Burada.
Mehmet Denizolgun?.. Burada.
İ. Hakkı Birlik?.. Burada.
Açıkoylama isteyen milletvekillerimizin
Genel Kurulda olduğu tespit edilmiştir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 5 dakika süre vereceğim. Bu
süre içerisinde sisteme giremeyen üyelerin teknik personelden yardım
istemelerini, bu yardıma rağmen de sisteme giremeyen üyelerin, oy pusulalarını,
oylama için öngörülen 5 dakikalık süre içerisinde Başkanlığa ulaştırmalarını
rica ediyorum. 
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 5 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylamaya başlanıldı)
BAŞKAN-
Pusula gönderenler ayrılmasınlar, Genel Kurulda olup olmadıklarını
arayacağım.
(Elektronik cihazla oylamaya devam edildi)
BAŞKAN - Sayın milletvekilleri, Türk Ceza
Kanununda Değişiklik Yapılmasına Dair Kanun Teklifinin açıkoylama sonucunu
açıklıyorum:
Kullanılan oy sayısı : 346
Kabul : 343
Ret  : 3 (x)
Böylece, teklif kabul edilmiş ve
kanunlaşmıştır; hayırlı olmasını diliyoruz. (Alkışlar)
5 inci sırada yer alan, Bazı Kamu
Alacaklarının Tahsil ve Terkinine İlişkin Kanun Tasarısı ile Plan ve Bütçe
Komisyonu raporunun görüşmelerine başlayacağız.
5.- Bazı
Kamu Alacaklarının Tahsil ve Terkinine İlişkin Kanun Tasarısı ile Plan ve Bütçe
Komisyonu Raporu (1/1030) (S. Sayısı: 904)
BAŞKAN - Komisyon?.. Yok.
Ertelenmiştir.
6 ncı sırada yer alan, Karadeniz Ekonomik
İşbirliği Ülkeleri Hükümetleri Arasında Doğal ve İnsanlardan Kaynaklanan
Afetlerde Acil Yardım ve Acil Müdahale Anlaşmasına Katılmamızın Uygun
Bulunduğuna Dair Kanun Tasarısı ve Bayındırlık, İmar, Ulaştırma ve Turizm ile
Dışişleri Komisyonları raporlarının görüşmelerine başlayacağız.
6.-
Karadeniz Ekonomik İşbirliği Ülkeleri Hükümetleri Arasında Doğal ve İnsanlardan
Kaynaklanan Afetlerde Acil Yardım ve Acil Müdahale Anlaşmasına Katılmamızın
Uygun Bulunduğuna Dair Kanun Tasarısı ve Bayındırlık, İmar, Ulaştırma ve Turizm
ile Dışişleri Komisyonları Raporları (1/930)(S. Sayısı: 740)
BAŞKAN - Komisyon?.. Yok.
Ertelenmiştir.
Sayın milletvekilleri, bundan sonraki
gündem maddeleri de uluslararası anlaşmalar olduğundan ve Dışişleri
Komisyonumuz temsilcileri de mevcut
bulunmadığından, sözlü soru önergeleri ile diğer denetim konularını sırasıyla
görüşmek için, 31 Mayıs 2005 Salı günü saat 14.00'te toplanmak üzere, birleşimi
kapatıyorum.

Kapanma
Saati: 14.12




