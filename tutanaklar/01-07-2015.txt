



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 3’üncü
Birleşim
 1
Temmuz 2015 Çarşamba

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER


I.- GEÇEN TUTANAK ÖZETİ
II.- BAŞKANLIĞIN GENEL KURULA SUNUŞLARI
A) Tezkereler
1.- Türkiye
Büyük Millet Meclisi Başkanlığının, 5-9 Temmuz 2015 tarihleri arasında
Finlandiya’nın başkenti Helsinki’de düzenlenecek olan Avrupa Güvenlik ve İşbirliği Teşkilatı Parlamenter
Asamblesi (AGİTPA) 24’üncü Genel
Kuruluna, parlamenter asamblelerin Türkiye delegasyonları henüz
oluşturulamadığından, bir defaya mahsus olmak üzere siyasi parti gruplarının
bildireceği milletvekillerinden oluşacak bir heyetle katılım sağlanmasına
ilişkin tezkeresi (3/2) 

III.- SEÇİMLER
1.- Türkiye Büyük Millet Meclisi Başkanı seçimi

IV.- TEBRİK, TEMENNİ VE TEŞEKKÜRLER
1.- Türkiye Büyük Millet Meclisi Başkanı İsmet
Yılmaz’ın, Başkan seçilmesi dolayısıyla teşekkür konuşması 

V.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 2 Temmuz 2015
Perşembe günü toplanmamasına ilişkin önerisi 

 
 TÜRKİYE BÜYÜK MİLLET MECLİSİ
 TUTANAK DERGİSİ

 3’üncü
Birleşim
 1
Temmuz 2015 Çarşamba

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER


I.- GEÇEN TUTANAK ÖZETİ
II.- BAŞKANLIĞIN GENEL KURULA SUNUŞLARI
A) Tezkereler
1.- Türkiye
Büyük Millet Meclisi Başkanlığının, 5-9 Temmuz 2015 tarihleri arasında
Finlandiya’nın başkenti Helsinki’de düzenlenecek olan Avrupa Güvenlik ve İşbirliği Teşkilatı Parlamenter
Asamblesi (AGİTPA) 24’üncü Genel
Kuruluna, parlamenter asamblelerin Türkiye delegasyonları henüz
oluşturulamadığından, bir defaya mahsus olmak üzere siyasi parti gruplarının
bildireceği milletvekillerinden oluşacak bir heyetle katılım sağlanmasına
ilişkin tezkeresi (3/2) 

III.- SEÇİMLER
1.- Türkiye Büyük Millet Meclisi Başkanı seçimi

IV.- TEBRİK, TEMENNİ VE TEŞEKKÜRLER
1.- Türkiye Büyük Millet Meclisi Başkanı İsmet
Yılmaz’ın, Başkan seçilmesi dolayısıyla teşekkür konuşması 

V.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 2 Temmuz 2015
Perşembe günü toplanmamasına ilişkin önerisi 

1 Temmuz 2015 Çarşamba
BİRİNCİ OTURUM
Açılma Saati:
15.00
BAŞKAN: Geçici
Başkan Deniz BAYKAL
KÂTİP ÜYELER : Geçici Kâtip Üye Abdurrahim BOYNUKALIN (İstanbul),
Geçici Kâtip Üye Dilek ÖCALAN (Şanlıurfa)
-------0-------
BAŞKAN –
Türkiye Büyük Millet Meclisinin 3’üncü Birleşimini açıyorum.
Toplantı yeter sayısı vardır,
gündeme geçiyoruz.
Sayın milletvekilleri, Türkiye
Büyük Millet Meclisi Başkanlığının bir tezkeresi vardır, okutup oylarınıza
sunacağım:
II.-
BAŞKANLIĞIN GENEL KURULA SUNUŞLARI
A)
Tezkereler
1.- Türkiye Büyük Millet Meclisi
Başkanlığının, 5-9 Temmuz 2015 tarihleri arasında Finlandiya’nın başkenti
Helsinki’de düzenlenecek olan Avrupa Güvenlik ve İşbirliği Teşkilatı Parlamenter Asamblesi (AGİTPA) 24’üncü Genel
Kuruluna, parlamenter asamblelerin Türkiye delegasyonları henüz oluşturulamadığından,
bir defaya mahsus olmak üzere siyasi parti gruplarının bildireceği
milletvekillerinden oluşacak bir heyetle katılım sağlanmasına ilişkin tezkeresi
(3/2) 
30
Haziran 2015
Türkiye
Büyük Millet Meclisi Genel Kuruluna
Avrupa Güvenlik ve İşbirliği
Teşkilatı Parlamenter Asamblesi (AGİTPA) 24’üncü Genel Kurulu, 5-9 Temmuz 2015
tarihleri arasında Finlandiya'nın başkenti Helsinki'de düzenlenecektir.
Anılan toplantı sırasında; AGİTPA
Başkanı, Başkan Yardımcıları ile AGİTPA komitelerinin başkan, başkan yardımcıları
ve raportörleri için seçim yapılacaktır. Ayrıca, Dışişleri Bakanlığımızdan
alınan bir yazıda, toplantının önemi nedeniyle AGİTPA Türk Grubu üyesi
milletvekillerimizin toplantıya katılmalarının faydalı olacağı ifade
edilmektedir.
Bu itibarla, parlamenter
asamblelerin Türkiye delegasyonları henüz oluşturulamadığından, bir defaya
mahsus olmak üzere siyasi parti gruplarının bildireceği milletvekillerinden
teşkil edilecek heyetle AGİTPA 24’üncü Genel Kuruluna katılınması hususu,
28/3/1990 tarihli ve 3620 sayılı Türkiye Büyük Millet Meclisinin Dış
İlişkilerinin Düzenlenmesi Hakkında Kanun'un 9’uncu maddesi uyarınca Genel
Kurulun tasviplerine sunulur.
Deniz
Baykal
Türkiye Büyük Millet Meclisi 
Geçici
Başkanı
BAŞKAN – Kabul edenler… Kabul
etmeyenler... Kabul edilmiştir.
Gündemin “Seçim” kısmına geçiyoruz.
III.-
SEÇİMLER
1.- Türkiye
Büyük Millet Meclisi Başkanı seçimi
BAŞKAN - Türkiye Büyük Millet Meclisi
Başkanının seçimine devam edeceğiz. 
Geçen birleşimde Türkiye Büyük Millet
Meclisi Başkanı seçiminde birinci ve ikinci oylamalarda Anayasa’da öngörülen
üçte 2 oy çokluğu bulunamamıştı. 
Şimdi üçüncü oylamaya başlıyoruz. 
Bu oylamada üye tam sayısının salt
çoğunluğu, yani en az 276 oy aranacaktır. Bildiğiniz üzere, üçüncü oylamada
salt çoğunluk sağlanamazsa bu oylamada en çok oy alan 2 aday için dördüncü
oylama yapılacak ve dördüncü oylamada en fazla oy alan aday Başkan seçilmiş
olacaktır. 
Meclis Başkanlığı için adayların
isimlerini, seçim çevrelerinin alfabetik sırasına göre, mühürlü oy pusulasında
yer aldığı şekliyle yeniden okutuyorum:
Türkiye Büyük Millet Meclisi Başkanı Aday Listesi:
Deniz Baykal (Antalya)
Ekmeleddin
Mehmet İhsanoğlu  (İstanbul)
Dengir Mir
Mehmet Fırat (Mersin)
İsmet Yılmaz (Sivas)
BAŞKAN – Sayın milletvekilleri,
Anayasa’nın 94’üncü maddesinin dördüncü fıkrası uyarınca Başkan seçimi gizli
oyla yapılacaktır. 
Gizli oylamanın ne şekildeyapılacağını
arz ediyorum:
Komisyon ve hükûmet sıralarında yer
alan kâtip üyelerden, komisyon sırasındaki kâtip üyeler Adana'dan başlayarak
Denizli'ye kadar -Denizli dâhil- ve Diyarbakır'dan başlayarak İstanbul'a kadar
-İstanbul dâhil- hükûmet sırasındaki kâtip üyeler ise İzmir'den başlayarak
Mardin'e kadar -Mardin dâhil- ve Mersin'den başlayarak Zonguldak'a kadar
-Zonguldak dâhil- adı okunan milletvekiline mühürlü oy pusulası ile zarfı
verecek ve milletvekilinin adını defterden işaretleyecektir. 
Oyunu kullanacak sayın milletvekili,
mühürlü oy pusulası ve zarfı aldıktan sonra oy kabinine girecek, oy pusulasında
adı yazılı adaylardan hangisine oy verecekse o adayın adının önündeki kareyi
çarpı işaretiyle işaretleyip oy pusulasını kabinde zarfa koyduktan sonra
Başkanlık Divanı kürsüsünün önüne konulan oy kupalarına atacaktır.
Sayın milletvekillerinin oylamanın
gizliliği noktasında gerekli hassasiyeti göstermelerini rica ediyorum. 
Sayın üyelerin oylamada dikkat
edecekleri hususları arz ediyorum: 
Oy kullanırken adaylardan sadece
birinin adının önündeki kare işaretlenecektir, birden fazla adayın
işaretlendiği oy pusulaları geçersiz sayılacaktır. 
Kabinlere aynı renk tükenmez kalemler
konulmuştur, sayın üyeler bu kalemleri kullanacaklardır. 
Oy pusulasında herhangi bir işaret,
imza, karalama veya kabinlerdeki kalemlerden başka renkte bir kalem kullanma
gibi durumlarda oy geçersiz sayılacaktır. Geçerli oy pusulası, tercihi belirten
çarpı işareti dışında hiçbir işaret taşımayacaktır. 
Sayın kâtip üyelerin yerlerini
almalarını rica ediyorum.
Üçüncü oylamada kullanılacak mühürlü oy
pusulaları ve zarflar sayın kâtip üyelere teslim edilsin.
Sayın
milletvekilleri, oylamanın sayım ve dökümü için ad çekme suretiyle 5 kişilik
bir tasnif komisyonu tespit edilecektir. Kâtip üyelerimizin isimlerini çektiği,
tasnif komisyonuna seçilen üyeler oylama işlemi bittikten sonra komisyon
sıralarında yerlerini alacaklardır.
Sayın Cengiz Tokmak, Sinop? Burada. 
Sayın Erhan Usta, Samsun? Burada. 
Sayın İlyas Şeker, Kocaeli? Burada. 
Sayın Mahmut Tanal, İstanbul? Burada. 
Sayın Ümit Özdağ, Gaziantep… Sayın Ümit
Özdağ, Gaziantep?
SEYFETTİN YILMAZ (Adana) – Yok, yok. 
BAŞKAN – Sayın Gülay Yedekci, İstanbul?
Burada. 
Sayın milletvekilleri, şimdi oylamaya
Adana ilinden başlıyoruz. 
(Oylar toplandı)
BAŞKAN – Oyunu kullanmayan sayın üye
var mı? Yok. 
Oylama işlemi bitmiştir. 
Oy kupaları kaldırılsın. 
Tasnif Komisyonu üyeleri lütfen
yerlerini alsınlar. 
Tasnif Komisyonu üyelerinin adlarını
tekrar okutuyorum: 
Cengiz Tokmak, Sinop Milletvekili;
Erhan Usta, Samsun Milletvekili; İlyas Şeker,  Kocaeli Milletvekili; Mahmut
Tanal, İstanbul Milletvekili; Gülay Yedekci, İstanbul Milletvekili. 
(Oyların ayrımı
yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi
Başkanlığına
Türkiye Büyük
Millet Meclisi Başkanı seçimi için yapılan (3.) tur oylamaya 548 üye katılmış,
kullanılan oyların dağılımı aşağıda gösterilmiştir. 
Saygıyla arz
olunur.
Tasnif Komisyonu
 Üye Üye Üye
 Cengiz Tokmak  Erhan
Usta  İlyas Şeker
 Sinop  Samsun
 Kocaeli Üye Üye
 Mahmut Tanal  Gülay
Yedekci
 İstanbul  İstanbul
Antalya Milletvekili Deniz
Baykal 129
İstanbul Milletvekili Ekmeleddin
Mehmet İhsanoğlu 80
Mersin Milletvekili Dengir
Mir Mehmet Fırat 78
Sivas Milletvekili İsmet
Yılmaz 259
Boş 2
Geçersiz 
–
Toplam 548
BAŞKAN – Sayın milletvekilleri, bu
sonuca göre, Türkiye Büyük Millet Meclisi Başkanı seçiminde Anayasa’da
öngörülen salt çoğunluk bulunamamıştır. Bu oylamada en çok oyu alan Sivas
Milletvekili Sayın İsmet Yılmaz ile Antalya Milletvekili Deniz Baykal için
4’üncü oylama yapılacak ve 4’üncü oylamada en fazla oy alan üye, başkan seçilmiş
olacaktır. 
Şimdi 4’üncü
oylamaya başlıyoruz. 
3’üncü oylamada
en çok oy alan 2 adayın isimlerini, seçim çevrelerini alfabetik sıraya göre,
mühürlü oy pusulasında yer aldığı şekliyle okutuyorum: 
Türkiye Büyük Millet Meclisi Başkanı
Aday Listesi:
Deniz Baykal  (Antalya)

İsmet Yılmaz  (Sivas)
BAŞKAN – Sayın
milletvekilleri, oylamaya ilişkin kuralları ve oylamanın gizliliğine yönelik
gerekli açıklamaları ilk oylamada belirtmiştim. Gereken hassasiyetin
gösterileceğine inanıyorum. 
Sayın kâtip
üyelerin yerlerini almalarını rica ediyorum. 
Mühürlü oy
pusulaları ve zarflar sayın kâtip üyelere teslim edilsin. 
Şimdi oylamanın
sayım ve dökümü için ad çekme suretiyle 5 kişilik bir tasnif komisyonu tespit
ediyorum.
Kâtip
üyelerimizin isimlerini çektiği tasnif komisyonuna seçilen üyeler oylama işlemi
bittikten sonra Komisyon sıralarında yerlerini alacaklardır. 
Vecdi Gündoğdu,
Kırklareli? Burada.
Selina Doğan, İstanbul? Burada.
Zeynep Altıok, İzmir? Burada.
Aycan İrmez, Şırnak? Burada.
Mehmet Erdoğan, Muğla? Burada.
Tasnif Komisyonu belirlenmiştir. 
Sayın
milletvekilleri, şimdi oylamaya Adana ilinden başlıyorum.
(Oylar toplandı)
BAŞKAN - Oyunu kullanmayan üye var mı?
Oy kullanma işlemi bitmiştir. 
Oy kupaları kaldırılsın. 
Tasnif Komisyonu üyeleri lütfen yerlerini
alsınlar. 
Tasnif Komisyonu üyelerinin adlarını
tekrar okutuyorum: 
Vecdi Gündoğdu, Kırklareli
Milletvekili; Selina Doğan, İstanbul Milletvekili; Zeynep Altıok, İzmir
Milletvekili; Aycan İrmez, Şırnak Milletvekili; Mehmet Erdoğan, Muğla
Milletvekili. 
(Oyların ayrımı yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi
Başkanlığına
Türkiye Büyük
Millet Meclisi Başkanı seçimi için yapılan (4.) tur oylamaya 547 üye katılmış,
kullanılan oyların dağılımı aşağıda gösterilmiştir. 
Saygıyla arz
olunur.
Tasnif Komisyonu
 Üye Üye Üye
 Vecdi Gündoğdu  Selina
Doğan  Zeynep Altıok
 Kırklareli  İstanbul İzmir
 Üye Üye
 Aycan İrmez  Mehmet
Erdoğan
 Şırnak Muğla
Antalya Milletvekili Deniz
Baykal :182
Sivas Milletvekili İsmet
Yılmaz :258
(AK PARTİ sıralarından ayakta alkışlar)
Boş :29
Geçersiz  :78
Toplam  
:547
BAŞKAN – Sayın milletvekilleri, bu
sonuca göre Sivas Milletvekili Sayın İsmet Yılmaz 4’üncü oylamada en fazla oyu
alarak, 258 oyla Türkiye Büyük Millet Meclisi Başkanı seçilmiştir. (AK PARTİ
sıralarından alkışlar) Kendilerini tebrik eder, başarılar dilerim. 
Sayın Başkan teşekkür için söz
istemişlerdir. 
Buyurunuz. (AK PARTİ sıralarından
alkışlar)
IV.-
TEBRİK, TEMENNİ VE TEŞEKKÜRLER
1.- Türkiye
Büyük Millet Meclisi Başkanı İsmet Yılmaz’ın, Başkan seçilmesi dolayısıyla
teşekkür konuşması 
TÜRKİYE BÜYÜK MİLLET MECLİSİ BAŞKANI İSMET YILMAZ
(Sivas) – Sayın Başkan, sayın milletvekilleri; bu yüce Meclise başkan seçerek
omuzlarıma yüklediğiniz görev, sorumluluk ve onur nedeniyle hepinize ayrı ayrı
teşekkür ediyorum. 
Böyle bir Meclisin sade bir üyesi olmak
esasen şereflerin en büyüğüdür. Bu ana kadar yürüttüğüm Millî Savunma Bakanlığı
görevi de hukuken sona ermiştir. 
Milletvekili arkadaşlarımın öncelikle şunu
bilmelerini isterim: Meclis Başkanı olarak görevde kaldığım süre içerisinde
Anayasa, İç Tüzük ve hukuk kuralları çerçevesinde tam bir tarafsızlıkla yüce
Meclise hizmet etmeye çalışacağımı huzurlarınızda ifade etmek isterim. (AK
PARTİ sıralarından alkışlar) Şimdiden destekleriniz ve uyarılarınız için
teşekkür ederim. 
Konuşmamın başında, bu makama seçilen
başta Türkiye Büyük Millet Meclisinin ilk Başkanı, Kurtuluş Savaşı’mızın
Başkomutanı, cumhuriyetimizin kurucusu, ilk Cumhurbaşkanımız Gazi Mustafa Kemal
Atatürk olmak üzere bu ana kadar bu makamda bu ülkeye hizmet etmiş tüm
başkanları ve milletvekillerini şükranla, hayırla, rahmetle yâd ediyorum. (AK
PARTİ sıralarından alkışlar) Yeni yasama döneminin hayırlı olmasını diliyorum. 
Bu Meclis İstiklal Savaşı’nı yöneten,
başkomutanını tayin eden, devleti ve cumhuriyeti kuran gazi Meclistir; millî
iradenin en somut göründüğü yerdir. Aziz milletimiz sorunların çözüm yeri
olarak bu Meclisi görmektedir. Bu, hem Meclisin gücü hem de sorumluluğunu
artırmaktadır. Burası demokrasinin kalbidir. Yasama organı iyi çalıştıkça,
halkın sorunlarına çözüm buldukça halkın geleceğe yönelik umutları artacaktır.
Bize düşen, Meclisin itibarını en yüksekte tutmaktır; bunu da bizden bekleneni
yaparak gerçekleştirebiliriz. Yapacak çok işimiz var, vaktimiz az, kum saati
işlemeye başladı; bu da bize Meclisin her anını değerlendirmemiz, bir
dakikasını bile boşa harcamamamız gerektiğini göstermektedir. 
Meclisimiz, milletimizin her sorununun
çözüm adresidir. Meclisin daha iyi çözümleri ortaya koyabilmek için gerekli
tartışmanın ve konuşmanın yeri olduğunu bu dönemde milletimize gösterebiliriz.
Bizim milletimizden aldığımız yetkinin gereği de budur. 
Milletimiz, 25’inci Dönem Türkiye Büyük
Millet Meclisinden öncelikle yeni bir anayasa beklemektedir. Ülkemizin bugün
ulaştığı ekonomik ve demokratik seviye yeni bir anayasayı zorunlu kılmaktadır.
Yeni anayasanın gerekliliği noktasında toplumda esasen çok geniş bir mutabakat
da mevcuttur. Hukukun üstünlüğü, insan hakları, güçler ayrılığı, çoğulculuk
gibi demokratik anayasaların olmazsa olmaz unsurlarını göz önüne alarak yeni
bir anayasayı birlikte yapmamız gerekir. 
İyi işleyen bir demokratik sistem
içinde Anayasa’dan beklenen toplumsal, siyasal, ekonomik ve hukuksal sorunların
çözümü için gerekli zemini sağlamaktır. Bu zemin sağlandıktan sonra sorunlar
daha kolay çözülebilir. Yeni anayasa hepimizin ortak sorumluluğudur. Toplumun
tüm kesimlerinin mümkün olduğu ölçüde bu sürece katılmasıyla herkesin sahip
çıkacağı bir anayasa yapılabilir. Bu süreçte evrensel değerlerle birlikte
içinde yaşadığımız toplumun temel değerlerinin de dikkate alınması yeni
anayasanın ömrünü uzatacaktır. 
Bu dönemde devlet gücünü kullanan
organlar arasındaki iş birliğine her zamankinden daha fazla ihtiyacımız
olduğunu belirtmek isterim. Bu iş birliğinin gerçekleştirilmesinde de en büyük
sorumluluk yine Meclisimize düşmektedir. 
Kuvvetler ayrılığı hiçbir şekilde
güçler kavgası değildir, kuvvetler ayrılığı Cumhurbaşkanının koordinasyonunda
belli devlet yetki ve görevlerinin kullanılmasından ibaret ve bununla sınırlı,
medeni bir iş bölümü ve iş birliğidir. Toplumsal çeşitliliği koruyarak
bireylerin sahip oldukları değerleriyle barış içinde, bir arada
yaşayabilecekleri bir siyasal düzeni tahkim etmek de yine bu Meclisin
görevidir.
Demokratik toplumlarda birlikte
yaşamanın gereği diğerini olduğu gibi kabullenmeden geçer. Bu anlamda bize
düşen farklı dünya görüşlerini ve yaşam biçimlerini bir arada zenginlik olarak
görmektir. Bu şekilde bir anlayış çoğulcu demokrasinin de gereğidir. Çoğulculuk
herkesin kendi kimliğiyle toplumsal ve siyasal yaşama katılmasıyla mümkündür.
Barış içinde bir arada yaşamanın tarih boyunca en güzel örneklerini sergileyen
bir medeniyetin mirasçıları olarak bu konuda ihtiyaç duyduğumuz şey kendi
kültürel değerlerimize bir kez daha bu gözle bakmaktır. Adalet, eşitlik,
özgürlük ve insan hakları gibi evrensel değerleri benimseyen, farklılıklarını
barış içinde bir arada yaşatabilen ve bu suretle demokratik rejimini
güçlendiren bir Türkiye’yle geleceğe umutla bakabiliriz. 
Sözlerime son verirken bir kez daha
şahsıma gösterilen itimada teşekkür ediyor, yeni yasama döneminin ülkemize ve
milletimize hayırlı olmasını diliyor, yüce Meclisi saygıyla selamlıyorum. (AK
PARTİ sıralarından ayakta alkışlar) 
BAŞKAN – Sayın milletvekilleri, Danışma
Kurulunun bir önerisi vardır, okutuyorum. 
V.-
ÖNERİLER
A) Danışma
Kurulu Önerileri
1.- Danışma
Kurulunun, Genel Kurulun 2 Temmuz 2015 Perşembe günü toplanmamasına ilişkin
önerisi 
Danışma Kurulu
Önerisi
1/7/2015
Danışma Kurulunun 1/7/2015 Çarşamba
günü yaptığı toplantıda Genel Kurulun 2 Temmuz 2015 Perşembe günü toplanmaması
hususunun Genel Kurulun onayına sunulması uygun görülmüştür. 
 Deniz
Baykal 
 Türkiye
Büyük Millet Meclisi 
 Geçici
Başkanı
 
 Ahmet Aydın  Özgür
Özel 
 Adalet ve Kalkınma Partisi  Cumhuriyet
Halk Partisi 
 Grubu Temsilcisi Grubu
Temsilcisi
 
 Oktay Vural  İdris
Baluken 
Milliyetçi Hareket Partisi Halkların
Demokratik Partisi
 Grubu Temsilcisi Grubu
Temsilcisi
BAŞKAN – Kabul
edenler… Etmeyenler… Kabul edilmiştir. 
Alınan karar
gereğince, gündemimizde yer alacak konuları görüşmek üzere, 7 Temmuz 2015 Salı
günü saat 15.00’te toplanmak üzere birleşimi kapatıyorum.
Kapanma Saati: 17.13 



