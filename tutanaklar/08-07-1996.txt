


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















DÖNEM : 20			 CİLT : 8 		       YASAMA YILI : 1


T. B. M. M.
TUTANAK DERGİSİ

73 üncü Birleşim
8 . 7 . 1996  Pazartesi



İ Ç İ N D E K İ L E R
  I. – GEÇEN TUTANAK ÖZETİ
 II. – GELEN KÂĞITLAR
III. – GÜVEN İSTEMİ
1. – Başbakan Necmettin Erbakan tarafından kurulan Bakanlar Kurulu hakkında güven oylaması
IV. – TEŞEKKÜR, TEBRİK, TEMENNİ VE TAZİYETLER
1. – Başbakan Necmettin Erbakan’ın, Bakanlar Kurulunun güvenoyu alması dolayısıyla yaptığı teşekkür konuşması
 V. – SATAŞMALARA İLİŞKİN KONUŞMALAR
1. – Rize Milletvekili A. Mesut Yılmaz’ın, Başbakan Necmettin Erbakan’ın şahsına sataşması nedeniyle konuşması
VI. – SORULAR VE CEVAPLAR
A) YAZILI SORULAR VE CEVAPLARI
1. – Karaman Milletvekili Zeki Ünal’ın, genelevlere ilişkin sorusu ve İçişleri Bakanı Mehmet Ağar’ın yazılı cevabı (7/943)



I. – GEÇEN TUTANAK ÖZETİ
TBMM Genel Kurulu saat 15.00’te açılarak iki oturum yaptı.
Başbakan Necmettin Erbakan tarafından kurulan Bakanlar Kurulunun programı görüşüldü.
Adalet Bakanı Şevket Kazan, CHP Genel Başkanı Deniz Baykal’ın konuşmasında şahsına sataştığı iddiasıyla,
CHP Genel Başkanı Deniz Baykal da, Adalet Bakanı Şevket Kazan’ın konuşmasında, ileri sürmüş olduğu görüşlerden farklı 
görüşleri kendisine atfetmesi nedeniyle,
Yozgat Milletvekili Lutfullah Kayalar ile Gaizantep Milletvekili Mustafa Rüştü Taşar, Başbakan Necmettin Erbakan’ın 
konuşmasında, şahıslarına sataştığı iddiasıyla; 
Birer konuşma yaptılar.
Maliye Bakanı Abdüllatif Şener de, Yozgat Milletvekili Lutfullah Kayalar ve Gaziantep Milletvekili Mustafa Rüştü Taşar’ın 
konuşmalarıyla ilgili bir açıklamada bulundu.
Alınan karar gereğince, Başbakan Necmettin Erbakan tarafından kurulan Bakanlar Kurulu hakkında güvenoylaması yapmak 
için, 8 Temmuz 1996 Pazartesi günü saat 15.00’te toplanmak üzere, birleşime 23.28’de son verildi.
Yasin Hatiboğlu
Başkanvekili
	Ünal Yaşar	Salih Kapusuz
	Gaziantep	Kayseri
	Kâtip Üye	Kâtip Üye




II. – GELEN KÂĞITLAR
8 . 7 . 1996 PAZARTESİ
Raporlar
1. – İstanbul Milletvekili Bülent Ecevit ve 5 Arkadaşının; Genel Nüfus Tespiti Yapılması ve Seçmen Kütüklerinin 
Güncelleştirilmesi Hakkında Kanun Teklifi ve Anayasa ve Plan ve Bütçe komisyonları raporları (2/216) (S. Sayısı : 40) (Dağıtma 
tarihi : 8.7.1996) (GÜNDEME)
2. – Diyanet İşleri Başkanlığı Kuruluş ve Görevleri Hakkında Kanuna Bir Ek Madde Eklenmesine Dair Kanun Tasarısı ve 
Adalet Komisyonu Raporu (1/465) (S. Sayısı : 41) (Dağıtma tarihi : 8.7.1996) (GÜNDEME)
Yazılı Soru Önergeleri
1. – Adana Milletvekili Tuncay Karaytuğ’un, partizanca atamalar yaptığı iddiasına ilişkin Sanayi ve Ticaret Bakanından yazılı 
soru önergesi (7/999) (Başkanlığa geliş tarihi : 2.7.1996)
2. – Hatay Milletvekili Nihat Matkap’ın, Kamu kuruluşlarınca yüksek fiyatla ilaç satın alındığına ilişkin Sağlık Bakanından 
yazılı soru önergesi (7/1000) (Başkanlığa geliş tarihi : 3.7.1996)
3. – Rize Milletvekili Ahmet Kabil’in, Eski Bakan Hasan Ekinci hakkındaki yolsuzluk iddialarına ilişkin Orman Bakanından 
yazılı soru önergesi (7/1001) (Başkanlığa geliş tarihi : 4.7.1996)
4. – İstanbul Milletvekili Ercan Karakaş’ın, cezaevlerinin sorunlarına ve alınacak tedbirlere ilişkin Adalet Bakanından yazılı 
soru önergesi (7/1002) (Başkanlığa geliş tarihi : 4.7.1996)
5. – Balıkesir Milletvekili İ. Önder Kırlı’nın, ödenmeyen istimlak bedellerinin ne zaman ödeneceğine ve istimlaklerle ilgili faiz 
oranlarının yeniden belirlenmesi ihtiyacına ilişkin Başbakandan yazılı soru önergesi (7/1003) (Başkanlığa geliş tarihi : 4.7.1996)
6. – İzmir Milletvekili Ahmet Piriştina’nın, Bazı Şahsi Eşyanın Bedelsiz İthaline Dair Tebliğe ilişkin Babakandan yazılı soru 
önergesi (7/1004) (Başkanlığa geliş tarihi : 4.7.1996)
7. – Balıkesir Milletvekili İ.Önder Kırlı’nın, sendika temsilcisi bazı memur ve diğer kamu görevlilerinin işyerlerinden sürgün 
edildikleri iddiasına ilişkin Başbakandan yazılı soru önergesi (7/1005) (Başkanlığa geliş tarihi : 4.7.1996)
8. – Yozgat Milletvekili Kâzım Arslan’ın, Yozgat Şeker Fabrikası için bir ek ödenek verilip verilmediğine ilişkin Maliye 
Bakanından yazılı soru önergesi (7/1006) (Başkanlığa geliş tarihi : 5.7.1996)
9. – Yozgat Milletvekili Kâzım Arslan’ın, Yozgat İlindeki Belediyelere ayrılan ödenek miktarına ilişkin Maliye Bakanından 
yazılı soru önergesi (7/1007) (Başkanlığa geliş tarihi : 5.7.1996)
10. – Balıkesir Milletvekili İ. Önder Kırlı’nın, Balıkesir Devlet Hastanesi Başhemşiresi’nin görevden alınış nedenine ilişkin 
Sağlık Bakanından yazılı soru önergesi (7/1008) (Başkanlığa geliş tarihi : 5.7.1996)
11. – Balıkesir Milletvekili İ. Önder Kırlı’nın, Balıkesir’de TEDAŞ’ın elektrik sayaçlarını değiştirme uygulamasına ilişkin 
Enerji ve Tabiî Kaynaklar Bakanından yazılı soru önergesi (7/1009) (Başkanlığa geliş tarihi : 5.7.1996)
12. – Bartın Milletvekili Cafer Tufan Yazıcıoğlu’nun, tapu tahsis belgelerinin tapu belgesine dönüştürülmeyiş nedenine ilişkin 
Maliye Bakanından yazılı soru önergesi (7/1010) (Başkanlığa geliş tarihi : 6.7.1996)

BİRİNCİ OTURUM
Açılma Saati: 15.00
BAŞKAN : Mustafa KALEMLİ
KÂTİP ÜYELER : Zeki ERGEZEN (Bitlis), Kadir BOZKURT (Sinop)


BAŞKAN – Türkiye Büyük Millet Meclisinin 73 üncü Birleşimini açıyorum.
Toplantı yetersayısı vardır.
Gündeme geçiyorum.
III. – GÜVEN İSTEMİ
1. – Başbakan Necmettin Erbakan tarafından kurulan Bakanlar Kurulu hakkında güven oylaması
BAŞKAN – Gündemin “Özel Gündemde Yer Alacak İşler” kısmında bulunan, Başbakan Sayın Necmettin Erbakan tarafından 
kurulan Bakanlar Kurulu hakkında Anayasanın 110 ve İçtüzüğün 124 üncü maddeleri gereğince güvenoylaması yapılacaktır. 
İşleme geçmeden önce, Meclisimizde bulunan değerli dinleyicilerimiz açısından, İçtüzüğün 169 uncu maddesini bir kere 
okumak istiyorum:
“Madde 169.- Dinleyiciler, birleşimin devamı süresince kendilerine ayrılan yerlerde sükûnet içinde oturmak zorundadırlar.
Dinleyiciler görüşmelerde, kabul veya ret yönünde söz, alkış yahut herhangi bir hareketle kendi düşüncelerini ortaya 
koyamazlar.
Bu yasağa uymayanlar, o yerin düzenini korumakla görevli olanlar tarafından hemen dışarı çıkarılırlar.”
Değerli milletvekilleri, güvenoylamasının açık oy şeklinde yapılması İçtüzüğün 124 üncü maddesi gereğidir. 
İçtüzüğün 139 uncu maddesine göre de açık oylama şekline Genel Kurul karar verecektir. 
Güvenoylamasının, adı okunan sayın milletvekilinin, ayağa kalkarak, yüksek sesle “kabul, ret” veya çekimser” şeklinde oyunu 
belirtmesi suretiyle yapılmasını oylarınıza sunuyorum: Kabul edenler... Kabul etmeyenler... Oybirliğiyle kabul edilmiştir. 
Genel Kurulda sükunetin temini açısından, sayın milletvekillerinin sıralarına oturmalarını hassaten rica ediyorum. Ancak 
ondan sonra oylamaya başlayacağım efendim. Lütfen, arkadaşlarımız yerlerine otursunlar. 
Grup başkanvekillerine yoklama kitapçıklarından veriniz lütfen.  Tamam mı; dağıtıldı mı?.. 
Oylamaya Adana İlinden başlıyoruz:
Ahmet Arif Denizolgun?.. Kabul.
Hayri Doğan?.. Kabul.
Emre Gönensay?.. Ret. (ANAP, DSP ve CHP sıralarından alkışlar, DYP sıralarından “yuh” sesleri, sıra kapaklarına vurmalar)
(Arka sıralarda ayağa kalkmalar, yumruklaşmalar)
BAŞKAN – Bir dakika efendim... Sayın milletvekilleri... Sayın milletvekilleri... 
Sayın Bilgin, lütfen yerinize oturur musunuz... 
Sayın Hoşver... 
Sayın idare amirleri, lütfen, görevlerinize efendim...
Sayın milletvekilleri, lütfen, yerlerinize oturur musunuz efendim. (Gürültüler)
Sayın milletvekilleri, lütfen, yerlerinize oturun efendim.
Sayın Attila, lütfen, yerinize oturun.
Sayın Yılmaz, yerinize oturun efendim. (Gürültüler)
Değerli arkadaşlarım, lütfen, yerlerinize oturun efendim. Lütfen efendim... Yerlerinize oturun. (Gürültüler)
Sayın milletvekilleri, istirham ediyorum... Yerlerinize oturun efendim.
Sayın Yürür, siz de oturur musunuz efendim. Buradaki arkadaşlarıma da rica ediyorum, oradaki arkadaşlarıma da rica 
ediyorum... Lütfen... Yerlerinize oturun efendim. (Gürültüler)
Sayın milletvekilleri, lütfen, yerlerinize oturun.
Sayın Çelik, lütfen, arkadaşları oturtur musunuz orada efendim. Lütfen... İstirham ediyorum...
İdare amirlerimize yardımcı olalım lütfen.
Sayın milletvekilleri, lütfen... Bir dakika... (ANAP sıralarından ayağa kalkmalar, gürültüler)
Oturun siz... Ben gereğini yapacağım, siz ayaktayken nasıl yapayım efendim.
SÜLEYMAN HATİNOĞLU (Artvin) – Onu atın dışarı...
BAŞKAN – Lütfen, Sayın Hatinoğlu...
Sayın Bilgin... (Gürültüler) Bir dakika... Bir dakika... Müsaade buyurun...
Sayın Bilgin, yaptığınız hareketi kınıyorum. Bir milletvekili, oyunu, bu çatı altında... (Gürültüler) Bir dakika efendim... Bir 
dakika lütfen...
Bir milletvekili, bu çatı altında, oyunu, hür iradesiyle, istediği şekilde kullanabilir. (ANAP, DSP ve CHP sıralarından alkışlar) 
Bir dakika efendim... Bir dakika... Böyle bir hareketi de tekrar ederseniz, İçtüzük hükümlerini uygularım... (ANAP sıralarından 
“atın onu dışarı” sesleri)
Bir dakika efendim... Bir dakika... Oturun...
SEBGETULLAH SEYDAOĞLU (Diyarbakır) – Atın onu dışarı.
BAŞKAN – Görevimi sizden öğrenecek değilim. Görevim, burada yazılı; ne şekilde yapacağıma ben karar veririm.
MUSTAFA CUMHUR ERSÜMER (Çanakkale) – Sayın Başkan...
BAŞKAN – Bir dakika, Sayın Grup Başkanvekili...
Sayın milletvekilleri, sayın grup başkanvekilleri, sayın idare amirleri... Burada, oldukça gergin bir atmosferde oylama 
yaptığımız anlaşılıyor. Hepinizden, milletvekili onuruna yakışır şekliyle, sakin olmanızı rica ediyorum, bu onur içerisinde hareket 
etmenizi rica ediyorum. 
Lütfen, Başkanlık Divanına yardımcı olun. Bu şekilde hareketlere sebebiyet veren arkadaşlarım olursa oylamayı durdururum; 
bu bir. İkincisi, o sayın milletvekiliyle ilgili İçtüzük hükmünü uygularım. 
Arka sıralarda oturan değerli arkadaşlarım, lütfen, siz de sükuneti sağlayın efendim.
MUSTAFA CUMHUR ERSÜMER (Çanakkale) – Sayın Başkanım...
BAŞKAN – Efendim.
MUSTAFA CUMHUR ERSÜMER (Çanakkale) – Bu İçtüzük hükmünü uygulamak için daha neyi bekliyorsunuz?
BAŞKAN – Siz lütfen oturun, ben gereğini yapacağım.
MUSTAFA CUMHUR ERSÜMER (Çanakkale) – Sayın Başkanım, burada, bir milletvekili, bir başka milletvekiline yumrukla 
vurmuştur; siz, daha neyi bekliyorsunuz?
BAŞKAN – Efendim, lütfen buyurun, ben gereğini yapacağım.
SALİH SÜMER (Diyarbakır) – Neden alkışlıyorsunuz?..
MUSTAFA CUMHUR ERSÜMER (Çanakkale) – Alkışlamak, bu Meclisin doğal hareketidir. (Gürültüler) 
BAŞKAN – Efendim, lütfen... Sayın Ersümer, lütfen efendim... İstirham ediyorum...
MUSTAFA CUMHUR ERSÜMER (Çanakkale) – Salonda halen baskı devam etmektedir.
BAŞKAN – Sayın Ersümer, lütfen... Oturun siz, ben gereğini yapacağım efendim.
MUSTAFA CUMHUR ERSÜMER (Çanakkale) – Bu baskı devam ederse, bu oylamayı yapamazsınız.
BAŞKAN – Sayın idare amirleri, lütfen... Siz olayı yakından takip edin ve benim göremediğim bir olay olursa, lütfen beni 
uyarın.
Sayın milletvekilleri, tekrar, sizi sükunete davet ediyorum.
(Oylamaya devam edildi)
Sema Pişkinsüt?.. Ret.
Muhammet Polat?.. Kabul.
İsmet Sezgin?.. Ret. (ANAP, DSP ve CHP sıralarından alkışlar)
Sayın milletvekilleri, takdir veya yerginizi, lütfen, oylama sonuna saklayın. İstirham ediyorum.
(Oylamaya devam edildi)
BAŞKAN – Salonda olup da oyunu kullanmayan başka arkadaşımız var mı? Yok.
Oylama işlemi tamamlanmıştır.
Görevli arkadaşlarımız oy dökümünü yapsınlar.
(Oyların ayırımı yapıldı)
BAŞKAN – Değerli milletvekilleri, güvenoylamasının sonucunu arz ediyorum:
Başbakan Necmettin Erbakan tarafından kurulan Bakanlar Kurulu hakkında yapılan güvenoylaması: 
İştirak sayısı:	544
Kabul: 	278
Ret: 		265
Çekimser: 	   1
(RP sıralarından “Bravo” sesleri, ayakta alkışlar; DYP sıralarından alkışlar)
Bu sonuca göre, Başbakan Sayın Necmettin Erbakan tarafından kurulan Bakanlar Kuruluna, Meclisimizce güvenoyu verilmiştir. 
Kendilerini kutlar, milletimiz ve memleketimiz için hayırlı ve başarılı olmasını dilerim. 
Teşekkür konuşması için, Sayın Başbakan, söz talebinde bulundular; buyurun. (RP sıralarından “Bravo” sesleri, ayakta 
alkışlar; DYP sıralarından alkışlar)
IV. – TEŞEKKÜR, TEBRİK, TEMENNİ VE TAZİYETLER
1. – Başbakan Necmettin Erbakan’ın, Bakanlar Kurulunun güvenoyu alması dolayısıyla yaptığı teşekkür konuşması
BAŞBAKAN NECMETTİN ERBAKAN (Konya) – Muhterem Başkan, Yüce Meclisin muhterem üyeleri; biraz evvel, 
Muhterem Meclis Başkanımızın ifade buyurdukları gibi, Türkiye Cumhuriyetinin 54 üncü Hükümeti, Yüce Meclisimizden 
güvenoyu almıştır. Bu münasebetle, huzurlarınıza geldim; her şeyden evvel, Yüce Meclisimizin bütün üyelerine -bu Hükümete 
kabul veya ret oyu vermiş olursa olsun, hiçbir ayırım yapmadan- teşekkürlerimi, sevgilerimi, muhabbetlerimi sunmak için. 
Aslında, bugün gelinmiş olan nokta, 24 Aralıkta, aziz milletimizin gösterdiği büyük sağduyunun bir sonucudur. Bundan dolayı, 
hükümet krizlerinin sona erip, ülkemizin, yeni bir Hükümete, çok iyi bir Hükümete, hizmetleri inançla yapacak bir Hükümete 
kavuşmuş olmasından dolayı asıl tebrik edilecek olan, 65 milyon ülke evladımızın hepsidir. Dolayısıyla, şu anda, ben, aziz 
milletimizi tebrik ediyorum. (RP sıralarından “Bravo” sesleri, alkışlar; DYP sıralarından alkışlar) Aziz milletimizi tebrik ediyorum; 
çünkü, demokratik düzen içerisinde, kardeşlik, barış içerisinde bir 24 Aralık seçimi yapılmıştır ve milletimiz, böylece, kendi 
yönetimini demokratik kurallar içerisinde yürütmekte yeryüzündeki sayılı başarılı ülkelerden birisi olduğunu ortaya koymuştur. Bu 
durumla, hepimiz, ne kadar iftihar etsek azdır. 
Aziz milletimize sonsuz saygılarımı sunduktan sonra, bu mutlu olay münasebetiyle, elbette, aziz milletimizin hakikî, gerçek 
temsilcisi olan Yüce Meclisimizi de tebrik ediyorum. (RP ve DYP sıralarından alkışlar) 
Hepimizin bildiği gibi, altı aya yakın bir zamandan beri, 65 milyon insanımız, Yüce Meclisimizden, demokratik kurallara 
uygun, yeni bir hükümetin kurulmasını büyük bir hasretle beklemekteydi. “Bu Meclis, acaba, güvenoyu alacak demokratik usullere 
uygun bir hükümeti içerisinden çıkaracak ve halkın beklediği hizmetleri yapabilecek mi” sorusu altı aydır halkımızı meşgul 
ediyordu; Allah’a şükürler olsun, işte, Meclisimiz, demokratik usullere uygun olarak, Meclisin güvenoyuna mazhar olmuş bir çözüm, 
bir değişim, bir hizmet Hükümeti kurmaya muvaffak olmuştur. Bundan dolayıdır ki, Yüce Meclisimizin bütün üyelerini kalpten 
kutluyorum ve inşallah, bu hayırlı adımınızla, Türkiyemizde yeni bir dönemin başlayacağına inanıyorum; artık, halkımız, her 
gün, inşallah, hizmetlerinin bir bir çözüldüğünü görerek, kaostan, krizden kurtulmuş olmanın rahatlığı içerisinde, huzuru içerisinde, 
istikrar içerisinde mutlu bir dönem yaşayacaktır. Bunu temin ettiği için, Meclisimize bir kere daha tebriklerimi, teşekkürlerimi 
sunuyorum. 
Şu noktada, elbette, Meclisimizde  ret oyu veren bütün kardeşlerimize bir kere daha teşekkürlerimi sunuyorum; çünkü, her zaman 
ifade ettim, o  kardeşlerimizin muhalefet görevi, bizim hizmetlerimizi daha dikkatle, daha gayretle yapmamıza sebep olacaktır;   
bizim tekliflerimize alternatifler getirmek suretiyle ülke meselelerinin çözümüne yapacakları katkılar ile onlardan yapacağımız 
istifadeyle halkımıza daha güzel hizmet etmek fırsatını bulacağımızdan dolayı, o kardeşlerimize, kalpten teşekkürlerimi 
sunuyorum. (RP sıralarından “Bravo”sesleri, alkışlar) 
Yine, şu anda, elbette, en büyük teşekkürü Doğru Yol Partisine ve onun kıymetli Genel Başkanı Sayın Çiller Hanımefendiye 
sunmak, benim için en önde gelen vicdanî bir vazifedir. (RP ve DYP sıralarından “Bravo” sesleri, alkışlar; ANAP sıralarından 
alkışlar[!]) Çünkü, bu Meclisten, halka hizmet eden bir hükümetin kurulması için günlerce, gece gündüz çalışmalar yapıldığını 
hepimiz biliyoruz. Bu çalışmalar esnasında en büyük gayreti Çiller Hanımefendi sarf etmiştir, Doğru Yol Partisi ve Doğru Yol 
Partisindeki  arkadaşlarımız sarf etmişlerdir. (DYP sıralarından”Bravo”sesleri, alkışlar; ANAP sıralarından alkışlar[!]) İki gün 
önce, bu Mecliste, Hükümet Programı üzerinde görüşmeler yapılırken, hatırlayacaksınız, inanarak bir söz söyledim, Refah 
Partisiyle ortak olup bir koalisyon  hükümeti kurmak her babayiğidin harcı değildir dedim. (RP ve DYP sıralarından “Bravo”sesleri, 
alkışlar; ANAP sıralarından alkışlar[!]) İşte şimdi, bugün, şu tarihî noktada, Çiller Hanımefendi ile Mesut Yılmaz Bey arasındaki 
farkı görüyoruz. (RP ve DYP sıralarından”Bravo”sesleri,  alkışlar; ANAP sıralarından gürültüler)
SUHA TANIK (İzmir) – Aralarında fark var.
BAŞBAKAN NECMETTİN ERBAKAN (Devamla) – O, bunu başaramadı; geçende de söyledim, eline gelen kuşu kaçırdı.
A. MESUT YILMAZ (Rize) – Sayın Başkan, cevap hakkım doğar; ikaz edin.
BAŞBAKAN NECMETTİN ERBAKAN (Devamla) –...Ondan dolayıdır ki, temenni ederim ki, inşallah... (ANAP sıralarından 
gürültüler)
YÜKSEL YALOVA (Aydın) – Kahvede seçim konuşması mı yapıyor?!.
BAŞKAN – Bir dakika efendim...
BAŞBAKAN NECMETTİN ERBAKAN (Devamla) –...bundan sonra, bu Hükümet uzun yıllar halkımıza hizmet edecek; 
ancak, yeniden ülkemizde bir koalisyon kurmak lazım gelirse, bundan sonra, bütün partilerimizin daha yapıcı davranacaklarına 
inanıyorum.
Çok aziz ve muhterem kardeşlerim, şu andan itibaren Türkiyemizde yeni bir dönem başlamıştır. Bu yeni dönemin ilk anında, 
bir kere daha ifade ediyorum: Yüce Meclis, Hükümetimizin üzerindedir ve Hükümetimiz, bu Yüce Meclisin emrindedir. (RP 
sıralarından alkışlar) Bu Yüce Meclisin itimadına mazhar olduğumuz sürece, bir ibadet aşkıyla, gece gündüz çalışacağız; bütün 
kıymetli milletvekillerimizin, hepsinin, bu çalışmalarımızda bize yardımcı olduklarına, olacaklarına inanıyorum.
MUSTAFA CUMHUR ERSÜMER (Çanakkale) – Büyük Birlik’e teşekkür yok mu?!.
BAŞBAKAN NECMETTİN ERBAKAN (Devamla) – Önümüzdeki dönemin, bütün milletimiz için hayırlı olmasını niyaz 
ediyorum; hepinizin dualarını bekliyorum, Allah’a emanet olun. 
Tekrar, sonsuz teşekkürler ederim. (RP ve DYP sıralarından ayakta alkışlar)
BAŞKAN – Teşekkür ederim Sayın Başbakan.
Bir dakika efendim... Bir dakika efendim... Bir dakika sayın milletvekilleri... Efendim, lütfen yerlerinize oturun... 
Sayın Başbakan, efendim, lütfen, yerinize oturursanız, arkadaşlar da yerlerine oturacaklar; lütfen efendim... İstirham 
ediyorum...
V. – SATAŞMALARA İLİŞKİN KONUŞMALAR
1. – Rize Milletvekili A. Mesut Yılmaz’ın, Başbakan Necmettin Erbakan’ın şahsına sataşması nedeniyle konuşması
A.MESUT YILMAZ (Rize) – Sayın Başbakan, teşekkür konuşmasında ismimi zikrederek...
BAŞKAN – Buyurun Sayın Yılmaz. (ANAP sıralarından “Bravo” sesleri, alkışlar)
A. MESUT YILMAZ (Rize) – Sayın Başkan, değerli milletvekilleri...
BAŞKAN – Sayın Yılmaz, bir dakika...
Efendim, dinlemek fazilettir; lütfen, yerlerinize oturun... Lütfen... İstirham ediyorum, lütfen...
Bir Sayın Milletvekili, bir Sayın Genel Başkan usulü dairesinde söz istedi; lütfen, dinleyiniz efendim... İstirham ediyorum... 
İstirham ediyorum... Size o yakışır; dinlemek yakışır; lütfen, oturun dinleyin.
Buyurun Sayın Yılmaz.
A. MESUT YILMAZ (Devamla) – Sayın Başkan, değerli milletvekilleri; biraz önce Yüce Meclisten güvenoyu almış bulunan 54 
üncü Cumhuriyet Hükümetinin Başbakanı Sayın Necmettin Erbakan, Meclise yaptığı teşekkür konuşmasında, mutada aykırı 
biçimde ve bir Başbakana yakışmayan bir üslup içerisinde, şahsıma yönelik bir polemik açmıştır.
Ayrıca, kendisinin Yüce Meclisi tebrik etmeye filan da hakkı yoktur. (ANAP sıralarından alkışlar) Sayın Erbakan, kendisine 
oy verenlere teşekkür edebilir; Sayın Erbakan, Yüce Meclise teşekkür edebilir; fakat, Yüce Mecliste oy kullanan her milletvekili 
kendi hür iradesiyle bu Hükümete güvenoyu vermiş veya güvensizlik oyu izhar etmiştir. Bundan dolayı, Sayın Başbakanın bu 
konuşması, maalesef, güvenoyu almış bir Hükümetin Başkanı olarak bu Mecliste yaptığı ilk konuşma, başlıbaşına bir gaf örneği 
olmuştur. Ben, bunu, Sayın Erbakan’ın Başbakanlıktaki... (RP ve ANAP sıralarından karşılıklı laf atmalar, gürültüler)
BAŞKAN – Lütfen efendim... Lütfen, sayın milletvekilleri... Lütfen, istirham ediyorum... Sükûnetle dinleyin efendim...
İbrahim Halil Bey, rica ediyorum efendim, arkadaşları lütfen teskin edin.
Devam edin efendim.
A. MESUT YILMAZ (Devamla) – ...Ben, Sayın Erbakan’ın konuşmasında geçen bu ifadeleri, henüz, kendisinin, daha 
Başbakanlığı içine sindirememiş olmasına bağlıyorum, Başbakanlıktaki acemiliğine bağlıyorum. Benimle ilgili ifadelerini hiç sarf 
edilmemiş sayıyor ve Anavatan Partisi Grubu adına, Hükümete başarılar diliyorum. (ANAP sıralarından ayakta alkışlar)
BAŞKAN – Teşekkür ederim efendim; sağ olun.
Sayın milletvekilleri, denetim konularını görüşmek için, 9 Temmuz 1996 Salı günü saat 15.00’te toplanmak üzere, birleşimi 
kapatıyorum.
Kapanma Saati:16.09
VI. – SORULAR VE CEVAPLAR
A) YAZILI SORULAR VE CEVAPLARI
1. – Karaman Milletvekili Zeki Ünal’ın, genelevlere ilişkin sorusu ve İçişleri Bakanı Mehmet Ağar’ın yazılı cevabı (7/943)
Türkiye Büyük Millet Meclisi Başkanlığına
Aşağıdaki sorularımın İçişleri Bakanı Sayın Ülkü Güney tarafından yazılı olarak cevaplandırılmasını saygılarımla arz 
ederim.
		7.6.1996
		Zeki Ünal
		Karaman
5 Haziran 1996 gecesi saat 23.30’da SHOW TV’de; Reha Muhtar’ın “Ateş Hattı” Programında, Ayvalık’ta bir şahsın yüzme 
havuzlu lüks bir genelev açtığı ifade edildi.
Sorularım şunlardır :
1. Genelevler özelleştirildi mi?
2. Türkiye’de kaç tane genelev vardır? Çalışanların sayısı nedir?
3. Genelevlerin kapatılması düşünülmekte midir?Düşünülmüyorsa niçin?
4. Atatürk ilke ve inkılâpları doğrultusunda kurulan laik demokratik T.C.’nde genelevlerin varlığı kadınların onur, hak ve 
özgürlüklerinin ihlali değil midir?
	T.C.
	İçişleri Bakanlığı	8.7.1996
	Emniyet Genel Müdürlüğü
	Sayı : B.05.1.EGM.0.12.01.01/148732
Konu : Yazılı Soru Önergesi
Türkiye Büyük Millet Meclisi Başkanlığına
İlgi : TBMM Başkanlığının 18.6.1996 gün ve A.01.0.GNS.0.10.00.02-7/943-2225/5957 sayılı yazısı.
Karaman Milletvekili Zeki Ünal tarafından TBMMBaşkanlığına sunulan ve tarafımdan yazılı olarak cevaplandırılması 
istenilen soru önergesinin cevabı aşağıya çıkarılmıştır :
Genelevler şahısların müracaatı üzerine yapılan tahkikat neticesi açılan umuma açık yerler olup, Devlet eliyle 
işletilmemektedir.
Ülkemizde (56) genelev ve bu yerlerde çalışan (2 790) genel kadın mevcuttur.
Genelevlerin açılmasındaki temel neden fuhuşu kendisine meslek edinen kadınların fuhuş yoluyla bulaşan hastalıkları 
çevrelerine yaymalarını önlemek ve denetim altına alınmalarıdır. Bu yerleri kapatmak fuhuşu sokaklara taşımak anlamına 
gelecektir.
Mevcut mevzuat hükümlerine göre genel kadın olmak isteyen kişi dilekçe ile müracaat ederek isteğini bildirmektedir. Genel 
kadın olarak tescil edilmeden önce, Zührevi Hastalıklar ve Fuhuşla Mücadele Komisyonunca kendisinin namuslu bir hayata dönmesi 
için gerekli telkinler yapılmaktadır.
Genelevlerde genel kadın olarak çalışmak mevzuat hükümlerine göre zorla olmayıp isteğe bağlıdır.
Bu durumda önergede ileri sürüldüğü gibi kadınların onur, hak ve özgürlüklerinin ihlal edilmesi sözkonusu değildir.
Bilgilerinize arz ederim.		Mehmet Ağar
		İçişleri Bakanı
Başbakan Necmettin Erbakan tarafından kurulan Bakanlar Kurulu hakkında
güvenoylamasında verilen oyların sonucu
                                                                                                                    Kabul edilmiştir.
	Üye Sayısı 	:	550
	Kullanılan Oy	:	544
	Kabul Edenler	:	278
	Reddedenler	:	265
	Çekinser	:	1
	Geçersiz Oylar	:	—
	Oya Katılmayanlar	:	6
	Açık Üyelikler	:	—


(Kabul Edenler)
ADANA
Cevdet Akçalı
Yakup Budak
Sıtkı Cengil
İ. Cevher Cevheri
M. Halit Dağlı
Veli Andaç Durak
Orhan Kavuncu
İbrahim Ertan Yülek
ADIYAMAN
Mahmut Nedim Bilgiç
Ahmet Çelik
Ahmet Doğan
AFYON
Sait Açba
İsmet Attila
Osman Hazer
Yaman Törüner
Nuri Yabuz
AĞRI
M. Sıddık Altay
Cemil Erhan
Celal Esin
M. Ziyattin Tokar
AKSARAY
Mehmet Altınsoy
Nevzat Köse
Murtaza Özkanlı
AMASYA
Ahmet İyimaya
Cemalettin Lafcı
ANKARA
İlhan Aküzüm
Saffet Arıkan Bedük
Ahmet Bilge
Hasan Hüseyin Ceylan
Mehmet Ekici
Ömer Ekinci
Ünal Erkan
Mehmet Gölhan
Şaban Karataş
Ahmet Tekdal
Rıza Ulucak
Ersönmez Yarbay
ANTALYA
Osman Berberoğlu
Arif Ahmet Denizolgun
Hayri Doğan
ARDAHAN
SaffetKaya
ARTVİN
Hasan Ekinci
AYDIN
Ali Rıza Gönül
Nahit Menteşe
Muhammet Polat
BALIKESİR
Abdülbaki Ataç
Ahmet Bilgiç 
İsmail Özgün
İlyas Yılmazyıldız
BATMAN
Alaattin Sever Aydın
Musa Okçu
Faris Özdemir
BAYBURT
Suat Pamukçu
BİLECİK
Bahattin Şeker
BİNGÖL
Kazım Ataoğlu
Hüsamettin Korkutata
Mahmut Sönmez
BİTLİS
Zeki Ergezen
Abdulhaluk Mutlu
BOLU
Feti Görür
Necmi Hoşver
Mustafa Yünlüoğlu
BURDUR
Mustafa Çiloğlu
BURSA
Abdülkadir Cenkçiler
Mehmet Altan Karapaşaoğlu
Cemal Külahlı
Ali Osman Sönmez
Turhan Tayan
Ertuğrul Yalçınbayır
ÇANAKKALE
Nevfel Şahin
ÇANKIRI
İsmail Coşar
Ahmet Uyanık
ÇORUM
BekirAksoy
Mehmet Aykaç
Hasan Çağlayan
Zülfikâr Gazi
Yasin Hatiboğlu
DENİZLİ
M. Kemal Aykurt
Mehmet Gözlükaya
Haluk Müftüler
Ramazan Yenidede
DİYARBAKIR
Ferit Bora
M. Salim Ensarioğlu
Sacit Günbey
Seyyit Haşim Haşimi
Ömer Vehbi Hatipoğlu
Yakup Hatipoğlu
Salih Sümer
EDİRNE
Ümran Akkan
Evren Bulut
ELAZIĞ
MehmetAğar
Ömer Naimi Barım
Hasan Belhan
Cihan Paçacı
Ahmet Cemil Tunç
ERZİNCAN
Tevhit Karakaya
Naci Terzi
ERZURUM
Zeki Ertugay
Lütfü Esengün
Abdulilah Fırat
İsmail Köse
Ömer Özyılmaz
Aslan Polat
Şinasi Yavuz
ESKİŞEHİR
Hanifi Demirkol
GAZİANTEP
Nurettin Aktaş
Kahraman Emmioğlu
Mehmet Bedri İncetahtacı
GİRESUN
Turhan Alçelik
Ergun Özdemir
GÜMÜŞHANE
Lütfi Doğan
HAKKÂRİ
Mustafa Zeydan
HATAY
Abdulkadir Akgöl
Süleyman Metin Kalkan
Mehmet Sılay
Ali Uyar
IĞDIR
Şamil Ayrım
ISPARTA
Ömer Bilgin
A. Aykon Doğan
Mustafa Köylü
Halil Yıldız
İÇEL
Fevzi Arıcı
Mehmet Emin Aydınbaş
Saffet Benli
Turhan Güven
Ayfer Yılmaz
İSTANBUL
Meral Akşener
Yıldırım Aktuna
Sedat Aloğlu
Tayyar Altıkulaç
Azmi Ateş
Mustafa Baş
Mukadder Başeğmez
Tansu Çiller
Gürcan Dağdaş
Süleyman Arif Emre
Ekrem Erdem
Mehmet Fuat Fırat
Metin Işık
İsmail Kahraman
Hüseyin Kansu
Göksal Küçükali
Ali Oğuz
Mehmet Ali Şahin
Osman Yumakoğulları
Bahattin Yücel
Bahri Zengin
Namık Kemal Zeybek
İZMİR
Turhan Arınç
Hasan Denizkurdu
Işılay Saygın
Ufuk Söylemez
Sabri Tekir
İsmail Yılmaz
KAHRAMANMARAŞ
Hasan Dikici
Avni Doğan
Ahmet Dökülmez
Mustafa Kamalak
Mehmet Sağlam
KARABÜK
Hayrettin Dilekcan
KARAMAN
Abdullah Özbey
Zeki Ünal
KARS
Sabri Güner
Zeki Karabayır
KASTAMONU
Fethi Acar
Nurhan Tekinel
Haluk Yıldız
KAYSERİ
Memduh Büyükkılıç
Osman Çilsal
Ayvaz Gökdemir
Abdullah Gül
Nurettin Kaldırımcı
Salih Kapusuz
Recep Kırış
KIRIKKALE
Kemal Albayrak
Hacı Filiz
Mikail Korkmaz
KIRKLARELİ
A.Sezal Özbek
KIRŞEHİR
Ömer Demir
Cafer Güneş
KİLİS
Mustafa Kemal Ateş
KOCAELİ
Necati Çelik
İsmail Kalkandelen
Şevket Kazan
Osman Pepe
KONYA
Hüseyin Arı
Veysel Candan
Remzi Çetin
Necati Çetinkaya
Necmettin Erbakan
Abdullah Gencer
Ali Günaydın
Teoman Rıza Güneri
Hasan Hüseyin Öz
Mustafa Ünaldı
Lütfi Yalman
Mehmet Ali Yavuz
KÜTAHYA
Ahmet Derin
İsmail Karakuyu
Mehmet Korkmaz
Metin Perli
MALATYA
Oğuzhan Asiltürk
Yaşar Canbay
Fikret Karakbekmez
M. Recai Kutan
MANİSA
Rıza Akçalı
Bülent Arınç
Yahya Uslu
MARDİN
Fehim Adak
Muzaffer Arıkan
Mahmut Duyan
Hüseyin Yıldız
MUĞLA
İrfettin Akar
Mustafa Dedeoğlu
Enis Yalım Erez
MUŞ
NecmettinDede
Nedim İlci
Erkan Kemaloğlu
Sabahattin Yıldız
NEVŞEHİR
Mehmet Elkatmış
Esat Kıratlıoğlu
NİĞDE
Doğan Baran
Mehmet Salih Katırcıoğlu
Ergun Özkan
ORDU
Hüseyin Olgun Akın
Mustafa Hasan Öz
RİZE
Şevki Yılmaz
SAKARYA
Nezir Aydın
Cevat Ayhan
Nevzat Ercan
Ertuğrul Eryılmaz
SAMSUN
Ahmet Demircan
Nafiz Kurt
Latif Öztek
Musa Uzunkaya
SİİRT
Ahmet Nurettin Aydın
Mehmet Emin Aydın
SİNOP
Kadir Bozkurt
SIVAS
Musa Demirci
Tahsin Irmak
Temel Karamollaoğlu
Abdullatif Şener
Nevzat Yanmaz
Muhsin Yazıcıoğlu
ŞANLIURFA
Sedat Edip Bucak
Necmettin Cevheri
İbrahim Halil Çelik
Zülfükar İzol
Ahmet Karavar
Abdülkadir Öncel
M. Fevzi Şıhanlıoğlu
ŞIRNAK
Bayar Ökten
Mehmet Tatar
TEKİRDAĞ
Nihan İlgün
Hasan Peker
TOKAT
Abdullah Arslan
Hanefi Çelik
Ali Şevki Erek
Ahmet Fevzi İnceöz
Bekir Sobacı
TRABZON
Yusuf Bahadır
Kemalettin Göktaş
Şeref Malkoç
İsmail İlhan Sungur
TUNCELİ
Kamer Genç
UŞAK
Hasan Karakaya
VAN
Maliki Ejder Arvas
Mustafa Bayram
Fethullah Erbaş
Şaban Şevli
Mahmut Yılbaş
YALOVA
Cevdet Aydın
YOZGAT
İlyas Arslan
Kazım Arslan
Yusuf Bacanlı
Abdullah Örnek
ZONGULDAK
Necmettin Aydın
Ömer Barutçu

ADANA
Uğur Aksöz
İmren Aykut
İbrahim Yavuz Bildik
M.Ali Bilici
Mehmet Büyükyılmaz
Erol Çevikçe
Tuncay Karaytuğ
Mustafa Küpeli
Arif Sezer
ADIYAMAN
Mahmut Bozkurt
Celal Topkan
AFYON
H. İbrahim Özsoy
Kubilay Uygun
AĞRI
Yaşar Eryılmaz
AKSARAY
Sadi Somuncuoğlu
AMASYA
AslanAli Hatipoğlu
Haydar Oymak
ANKARA
Nejat Arseven
YılmazAteş
(Reddedenler)
Gökhan Çapoğlu
Cemil Çiçek
Ali Dinçer
Eşref Erdem
Agah Oktay Güner
Halis Uluç Gürkan 
İrfan Köksalan
M. Seyfi Oktay
Mehmet Sağdıç
Önder Sav
Yücel Seçkiner 
İlker Tuncay
Aydın Tümen
Hikmet Uluğbay
ANTALYA
DenizBaykal
Emre Gönensay 
İbrahim Gürdal
Bekir Kumbul
Sami Küçükbaşkan
Yusuf Öztop
Metin Şahin
ARDAHAN
İsmet Atalay
ARTVİN
Metin Arifağaoğlu

Süleyman Hatinoğlu
AYDIN
Cengiz Altınkaya
M. Fatih Atay
Sema Pişkinsüt
İsmet Sezgin
Yüksel Yalova
BALIKESİR
Safa Giray
Tamer Kanber
Mustafa Güven Karahan
İ. Önder Kırlı 
Hüsnü Sıvalıoğlu
BARTIN
Zeki Çakan
Köksal Toptan
Cafer Tufan Yazıcıoğlu
BATMAN
Ataullah Hamidi
BAYBURT
Ülkü Güney
BİLECİK
Şerif Çim
BİTLİS
Edip Safder Gaydalı
Kâmran İnan
BOLU
Avni Akyol
Abbas İnceayan
Mustafa Karslıoğlu
BURDUR
Yusuf Ekinci
Kâzım Üstüner
BURSA
Yüksel Aksu
Ali Rahmi Beyreli
CavitÇağlar
İlhan Kesici
Hayati Korkmaz
Feridun Pehlivan
Yahya Şimşek
İbrahim Yazıcı
ÇANAKKALE
Hikmet Aydın
Mustafa Cumhur Ersümer
Ahmet Küçük
A. Hamdi Üçpınarlar
ÇANKIRI
Mete Bülgün
ÇORUM
Ali Haydar Şahin
DENİZLİ
Hilmi Develi
Adnan Keskin
Hasan Korkmazcan 
DİYARBAKIR
Abdülkadir Aksu
Muzaffer Arslan
Sebgetullah Seydaoğlu
EDİRNE
Mustafa İlimen
Erdal Kesebir
ERZİNCAN
Mustafa Kul
Mustafa Yıldız
ERZURUM
Necati Güllülü
ESKİŞEHİR
Necati Albay
Mustafa Balcılar
İbrahim Yaşar Dedelek 
Mahmut Erdir
GAZİANTEP
Mehmet Batallı
Hikmet Çetin
Ali Ilıksoy
Mustafa R. Taşar
Ünal Yaşar
Mustafa Yılmaz
GİRESUN
Burhan Kara
Yavuz Köymen
Rasim Zaimoğlu
GÜMÜŞHANE
Mahmut Oltan Sungurlu 
HAKKÂRİ
Naim Geylani
HATAY
Fuat Çay
Ali Günay
Nihat Matkap
Levent Mıstıkoğlu
Atila Sav
Hüseyin Yayla
IĞDIR
Adil Aşırım
ISPARTA
Erkan Mumcu
İÇEL
Oya Araslı
Halil Cin
Ali Er
Abdülbaki Gökçel
D. Fikri Sağlar
Mustafa İstemihan Talay
Rüştü Kâzım Yücelen
İSTANBUL
Bülent Akarcalı
Ziya Aktaş
Ahat Andican
Refik Aras
Mehmet Aydın
Ali Coşkun
Nami Çağan
Hüsnü Doğan
Halit Dumankaya
Bülent Ecevit
Algan Hacaloğlu
Ercan Karakaş
Yılmaz Karakoyunlu
M. Cavit Kavak
Ahmet Güryüz Ketenci
Osman Kılıç
Mehmet Tahir Köse
Emin Kul 
Necdet Menzir
Mehmet Moğultay
Yusuf Namoğlu
Altan Öymen
Korkut Özal
Ali Talip Özdemir
H. Hüsamettin Özkan
Yusuf Pamuk
Mehmet Cevdet Selvi
Mehmet Sevigen
Ahmet Tan
Güneş Taner
Bülent Tanla
Zekeriya Temizel
Erdoğan Toprak
Ali Topuz
Şadan Tuzcu
İZMİR
Veli Aksoy
Ali Rıza Bodur
Işın Çelebi
İ. Kaya Erdem
Sabri Ergül
Şükrü Sina Gürel
Aydın Güven Gürkan
Gencay Gürün
Birgen Keleş
Mehmet Köstepen
Atilla Mutman
Metin Öney
Ahmet Piriştina
Rüşdü Saracoglu
Rıfat Serdaroğlu
Süha Tanık
Hakan Tartan
Zerrin Yeniceli
KAHRAMANMARAŞ
Esat Bütün
Ali Doğan
Ali Şahin
KARABÜK
Şinasi Altıner
Erol Karan
KARAMAN
Fikret Ünlü
KARS
Y. Selahattin Beyribey
Çetin Bilgir
KASTAMONU
Murat Başesgioğlu
Hadi Dilekçi
KAYSERİ
İsmail Cem
İbrahim Yılmaz
KIRIKKALE
Recep Mızrak
KIRKLARELİ
İrfan Gürpınar
Cemal Özbilen
Necdet Tekin
KIRŞEHİR
Mehmet Ali Altın
KOCAELİ
Bülent Atasayan
Halil Çalık
Onur Kumbaracıbaşı
Hayrettin Uzun
Bekir Yurdagül
KONYA
Ahmet Alkan
Abdullah Turan Bilge
Nezir Büyükcengiz
Mehmet Keçeciler
KÜTAHYA
Emin Karaa
MALATYA
Miraç Akdoğan
Metin Emiroğlu
Ayhan Fırat
MANİSA
Abdullah Akarsu
Tevfik Diker
Ayseli Göksoy
Hasan Gülay
Sümer Oral
Ekrem Pakdemirli
Cihan Yazar
Erdoğan Yetenç
MARDİN
Süleyman Çelebi
Ömer Ertaş
MUĞLA
Lale Aytaman
Zeki Çakıroğlu
Fikret Uzunhasan
NEVŞEHİR
Abdülkadir Baş
NİĞDE
Akın Gönen
ORDU
İhsan Çabuk
Mustafa Bahri Kibar
Müjdat Koç
Nabi Poyraz
Refaiddin Şahin
Şükrü Yürür
RİZE
Avni Kabaoğlu
Ahmet Kabil
Ahmet Mesut Yılmaz
SAKARYA
Teoman Akgür
Ahmet Neidim
Ersin Taranoğlu
SAMSUN
Cemal Alişan
İrfan Demiralp
Ayhan Gürel
Yalçın Gürtan
Murat Karayalçın
Biltekin Özdemir
Adem Yıldız
SİİRT
Nizamettin Sevgili
SİNOP
Metin Bostancıoğlu
Yaşar Topçu
SIVAS
Mahmut Işık
ŞANLIURFA
Seyit Eyyüpoğlu
Eyüp Cenap Gülpınar
ŞIRNAK
Mehmet Salih Yıldırım
TEKİRDAĞ
Fevzi Aytekin
Bayram Fırat Dayanıklı
Enis Sülün
TOKAT
Metin Gürdere
Şahin Ulusoy
TRABZON
Eyüp Aşık
Ali Kemal Başaran
İbrahim Çebi
Hikmet Sami Türk
TUNCELİ
Orhan Veli Yıldırım
UŞAK
Yıldırım Aktürk
Mehmet Yaşar Ünal
VAN
Şerif Bedirhanoğlu
YALOVA
Yaşar Okuyan
YOZGAT
Lutfullah Kayalar
İsmail Durak Ünlü
ZONGULDAK
Veysel Atasoy
Tahsin Boray Baycık
Hasan Gemici
Mümtaz Soysal





(Çekinser)
İSTANBUL
Cefi Jozef Kamhi




ESKİŞEHİR
Demir Berberoğlu
İSTANBUL
Hasan Tekin Enerem
(Oya Katılmayanlar)
Hayri Kozakçıoğlu
Aydın Menderes
KİLİS
Doğan Güreş

KÜTAHYA
Mustafa Kalemli (Başkan)

Türkiye Büyük MilletMeclisi
GÜNDEMİ
73 ÜNCÜ BİRLEŞİM
8 . 7 . 1996  PAZARTESİ
Saat : 15.00
1
BAŞKANLIĞIN GENEL KURULA SUNUŞLARI
2
ÖZEL GÜNDEMDE YER ALACAK İŞLER
1. – Başbakan Necmettin Erbakan tarafından kurulan Bakanlar Kurulu hakkında Anayasanın 110 ve İçtüzüğün 124 üncü 
maddeleri uyarınca güvenoylaması.
3
SEÇİM
4
OYLAMASI YAPILACAK İŞLER
5
MECLİS SORUŞTURMASI RAPORLARI
6
GENEL GÖRÜŞME VE MECLİS ARAŞTIRMASI
YAPILMASINA DAİR ÖNGÖRÜŞMELER
7
SÖZLÜ SORULAR
8
KANUN TASARI VE TEKLİFLERİYLE
KOMİSYONLARDAN GELEN DİĞER İŞLER



TUTANAĞIN SONU




















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












