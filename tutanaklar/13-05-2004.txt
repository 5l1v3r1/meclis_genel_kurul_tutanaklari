






DÖNEM : 22





DÖNEM : 22 CİLT : 49 YASAMA YILI : 2



T. B. M. M.
TUTANAK
DERGİSİ


89 uncu
Birleşim
13 Mayıs 2004 Perşembe


İ Ç İ N D E K İ L E R I. - GEÇEN TUTANAK ÖZETİ
II. - GELEN KÂĞITLAR
III. - YOKLAMALAR
IV. - SORULAR VE CEVAPLAR
A) YAZILI SORULAR VE CEVAPLARI
1. - İzmir Milletvekili Ahmet Ersin'in, hastane derneklerinin kapatılıp
kapatılmayacağına ilişkin sorusu ve Çalışma ve Sosyal Güvenlik Bakanı Murat
Başesgioğlu'nun cevabı (7/2270)
2. - Denizli Milletvekili Mustafa Gazalcı'nın, Atak Maden İnşaat Turizm
Sanayi Tic. Ltd. Şti'nin Denizli'deki çalışmalarına ilişkin sorusu ve Enerji ve
Tabiî Kaynaklar Bakanı Mehmet Hilmi Güler'in cevabı (7/ 2282)
3. - Adana Milletvekili Atilla Başoğlu'nun, Türkiye'nin ve bazı
ülkelerin enerji tüketimine ilişkin sorusu ve Enerji ve Tabiî Kaynaklar Bakanı
Mehmet Hilmi Güler'in cevabı (7/2300)
4. - Kocaeli Milletvekili İzzet Çetin'in, Sosyal Sigortalar Kurumunca
açıklanan uzman tabip ihtiyacına ilişkin sorusu ve Çalışma ve Sosyal Güvenlik
Bakanı Murat Başesgioğlu'nun cevabı (7/2303)
5. - Muğla Milletvekili Ali Arslan'ın, Milas ve Yatağan'daki linyit işletmelerine
ilişkin sorusu ve Enerji ve Tabiî Kaynaklar Bakanı Mehmet Hilmi Güler'in cevabı
(7/2315)
6. - Adana Milletvekili Tacidar Seyhan'ın, bazı bürokrat atamalarına
ilişkin sorusu ve Enerji ve Tabiî Kaynaklar Bakanı Mehmet Hilmi Güler'in cevabı
(7/ 2316)
7. - Denizli Milletvekili Mehmet Uğur Neşşar'ın, performansa dayalı
dönersermaye ödemesi uygulamalarına ilişkin sorusu ve Çalışma ve Sosyal
Güvenlik Bakanı Murat Başesgioğlu'nun cevabı (7/2346)
8. - Tokat Milletvekili Feramus Şahin'in, bir hastalıkla ilgili
çalışmalara ilişkin sorusu ve Sağlık Bakanı Recep Akdağ'ın cevabı (7/ 2444)
I. - GEÇEN TUTANAK ÖZETİ
TBMM Genel Kurulu saat 15.00'te açılarak yedi oturum yaptı.
Birinci, İkinci, Üçüncü, Dördüncü ve
Beşinci Oturumlar
Diyarbakır Milletvekili Cavit Torun, ABD ve İngiliz askerlerinin Irak'ta
ortaya koydukları insanlıkdışı eylemlere, 
İstanbul Milletvekili Güldal Okuducu, Anneler Gününe,
İlişkin gündemdışı birer konuşma yaptılar.
Batman Milletvekili Mehmet Nezir Nasıroğlu'nun, Batman Merkez ve bazı
ilçelerinde şiddetli yağmur ve dolunun tarım alanlarına verdiği zarara ve
alınması gereken tedbirlere ilişkin gündemdışı konuşmasına, Devlet Bakanı ve
Başbakan Yardımcısı Abdüllatif Şener cevap verdi.
Ordu Milletvekili İ. Sami Tandoğdu ve 23 milletvekilinin, Çernobil
faciasının neden olduğu sağlık sorunlarının araştırılarak alınması gereken
önlemlerin belirlenmesi amacıyla Meclis araştırması açılmasına ilişkin önergesi
(10/189) Genel Kurulun bilgisine sunuldu; önergenin gündemdeki yerini alacağı
ve öngörüşmesinin, sırası geldiğinde yapılacağı açıklandı.
Üsküp'te düzenlenecek üçüncü Güneydoğu Avrupa Kadın Parlamenterleri
Konferansına Makedonya Cumhuriyeti Meclisinin çağrısı üzerine TBMM'den 3 bayan
milletvekilinin katılmasına ilişkin Başkanlık tezkeresi kabul edildi.
Genel Kurulun 12.5.2004 Çarşamba günkü birleşiminde sözlü soruların
görüşülmemesine, gündemin "Kanun Tasarı ve Teklifleri ile Komisyonlardan
Gelen Diğer İşler" kısmının 27 nci sırasında yer alan 441 sıra sayılı
kanun tasarısının bu kısmın 6 ncı sırasına; 26 ve 25 inci sıralarında yer alan
440 ve 439 sıra sayılı kanun tasarılarının bu kısmın 8 ve 9 uncu sıralarına, 6
ncı sırasında yer alan 431 sıra sayılı kanun tasarısının bu kısmın 30 uncu
sırasına alınmasına ve diğer işlerin sırasının buna göre teselsül
ettirilmesine; çalışma sürelerinin 12.5.2004 Çarşamba günü 441 sıra sayılı
kanun tasarısının görüşmelerinin bitimine kadar uzatılmasına ilişkin AK Parti
Grubu önerisinin, yapılan görüşmelerden sonra, kabul edildiği açıklandı.
Gündemin "Kanun Tasarı ve Teklifleri ile Komisyonlardan Gelen Diğer
İşler" kısmının :
1 inci sırasında bulunan, Gıdaların Üretimi, Tüketimi ve Denetlenmesine
Dair 560 Sayılı Kanun Hükmünde Kararnamenin (1/238) (S. Sayısı : 428),
5 inci sırasında bulunan, Kamu Yönetiminin Temel İlkeleri ve Yeniden
Yapılandırılması Hakkında Kanun Tasarısının (1/731) (S. Sayısı : 349),
Görüşmeleri, ilgili komisyon yetkilileri Genel Kurulda hazır
bulunmadığından; 
2 nci sırasında bulunan, Adlî Yargı İlk Derece Mahkemeleri ile Bölge
Adliye Mahkemelerinin Kuruluş, Görev ve Yetkileri Hakkında Kanun Tasarısının
(1/521) (S. Sayısı : 146),
3 üncü sırasında bulunan, Hukuk Usulü Muhakemeleri Kanununda Değişiklik
Yapılmasına İlişkin Kanun Tasarısının (1/523) (S. Sayısı : 152),
4 üncü sırasında bulunan, Kamu İhale Kanununa Geçici Madde Eklenmesine
Dair Kanun Teklifinin (2/212) (S. Sayısı : 305),
Görüşmeleri, daha önce geri alınan maddelere ilişkin komisyon raporları
henüz gelmediğinden;
Ertelendi.
6 ncı sırasına alınan, Yükseköğretim Kanunu ve Yüksek Öğretim Personel
Kanununda Değişiklik Yapılması Hakkında Kanun Tasarısının (1/797) (S.Sayısı :
441) tümü üzerindeki görüşmeler tamamlanarak, 6 ncı maddesine kadar kabul
edildi. 
İstanbul Milletvekili Ali Topuz, Samsun Milletvekili Suat Kılıç'ın,
yapmış olduğu konuşmada ileri sürmüş olduğu görüşlerden farklı görüşleri
kendisine atfetmesi nedeniyle bir açıklamada bulundu.
Saat 02.30'da toplanılmak üzere, Beşinci Oturuma 01.52'de son verildi
Sadık Yakut
Başkanvekili






Mevlüt Akgün 


Türkân Miçooğulları







Karaman 


İzmir







Kâtip Üye 


Kâtip Üye



Altıncı ve
Yedinci Oturumlar
Yükseköğretim Kanunu ve Yüksek Öğretim Personel
Kanununda Değişiklik Yapılması Hakkında Kanun Tasarısının (1/797) (S.Sayısı :
441) görüşmeleri tamamlandı, istem üzerine elektronik cihazla yapılan açıkoylamadan sonra, kabul edilip
kanunlaştığı açıklandı.
13 Mayıs 2004 Perşembe günü saat 15.00'te toplanmak
üzere, birleşime 10.06'da son verildi.
Nevzat Pakdil
Başkanvekili






Mevlüt Akgün


Türkân Miçooğulları







Karaman 


İzmir







Kâtip Üye 


Kâtip Üye















 II. - GELEN KÂĞITLAR  No. :129
13 Mayıs 2004
Perşembe
Rapor
1. - Maden Kanunu ve Bazı Kanunlarda Değişiklik
Yapılmasına İlişkin Kanun Tasarısı ile Adana Milletvekili Tacidar Seyhan’ın;
Maden Kanununda Değişiklik Yapılması Hakkında Kanun Teklifi ve Çevre; Sanayi,
Ticaret, Enerji, Tabiî Kaynaklar, Bilgi ve Teknoloji ve Plan ve Bütçe
Komisyonları Raporları (1/360, 2/128) (S. Sayısı : 451)(Dağıtma tarihi
:13.5.2004) (GÜNDEME)
BİRİNCİ
OTURUM
Açılma Saati
: 15.00
13 Mayıs 2004
Perşembe
BAŞKAN :
Başkanvekili Sadık YAKUT
KÂTİP ÜYELER
: Yaşar TÜZÜN (Bilecik), Enver YILMAZ (Ordu)
BAŞKAN- Türkiye Büyük Millet Meclisinin 89 uncu
Birleşimini açıyorum. 
III. -
YOKLAMA
BAŞKAN- Elektronik cihazla yoklama yapılacaktır. 
Yoklama için 3 dakika süre vereceğim. 
Sayın milletvekillerinin oy düğmelerine basarak salonda
bulunduklarını bildirmelerini, bu süre içerisinde elektronik sisteme giremeyen
milletvekillerinin salonda hazır bulunan teknik personelden yardım
istemelerini, buna rağmen sisteme giremeyen üyelerin ise, yoklama pusulalarını
teknik personel aracılığıyla 3 dakikalık süre içerisinde Başkanlığa
ulaştırmalarını rica ediyorum. 
Yoklama işlemini başlatıyorum. 
(Elektronik cihazla yoklama yapıldı)
BAŞKAN- Sayın milletvekilleri toplantı yetersayısı
yoktur; birleşime 5 dakika ara veriyorum. 
Kapanma Saati
: 15.04
İKİNCİ OTURUM
Açılma Saati
: 15.12
BAŞKAN :
Başkanvekili Sadık YAKUT
KÂTİP ÜYELER
: Yaşar TÜZÜN (Bilecik), Enver YILMAZ (Ordu)
BAŞKAN - Sayın milletvekilleri, Türkiye Büyük Millet
Meclisinin 89 uncu Birleşiminin İkinci Oturumunu açıyorum. 
III. -
YOKLAMA
BAŞKAN- Birinci Oturumda yapılan yoklamada toplantı
yetersayısı bulunamamıştı; şimdi, elektronik cihazla tekrar yoklama
yapılacaktır. 
Yoklama için 3 dakika süre vereceğim. 
Yoklama işlemini başlatıyorum.
(Elektronik cihazla yoklama yapıldı)
BAŞKAN- Sayın milletvekilleri, toplantı yetersayısı
bulunamamıştır.
Sözlü soru önergeleri ile diğer denetim konularını
sırasıyla görüşmek için, 18 Mayıs 2004 Salı günü saat 15.00'te toplanmak üzere,
birleşimi kapatıyorum. 
Kapanma Saati
: 15.16



