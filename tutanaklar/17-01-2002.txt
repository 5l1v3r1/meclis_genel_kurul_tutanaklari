


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM
: 21 CİLT : 83 YASAMA YILI : 4



T. B. M. M.
TUTANAK DERGİSİ


53 üncü Birleşim
17 . 1 . 2002 Perşembe


İ
Ç İ N D E K İ L E R
   Sayfa 
I. –
GEÇEN TUTANAK ÖZETİ
II. – GELEN KÂĞITLAR 
III. –
BAŞKANLIĞIN GENEL KURULA SUNUŞLARI
A)
GÜNDEMDIŞI KONUŞMALAR
1. – Kastamonu Milletvekili Mehmet
Serdaroğlu’nun, sanayi yatırımlarının ülke genelinde dağılımına ilişkin
gündemdışı konuşması
2. – İzmir Milletvekili Mehmet Özcan’ın,
Küçük Menderes Ovasında planlanan baraj ve gölet yapımının henüz
gerçekleştirilememesi sonucunda üreticilerin çektiği sıkıntılara ilişkin
gündemdışı konuşması
3. – İstanbul Milletvekili Celal Adan’ın,
kredi kartı borçlularına ödeme kolaylığı getirilmesine ilişkin gündemdışı
konuşması
B) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1. – Konya Milletvekili Özkan Öksüz ve 21
arkadaşının, Konya İlinin ekonomik, sosyal, kültürel ve kentsel sorunlarının
araştırılarak alınması gereken önlemlerin belirlenmesi amacıyla Meclis
araştırması açılmasına ilişkin önergesi (10/246)
C)
TEZKERELER VE ÖNERGELER
1. – Bazı milletvekillerine belirtilen
sebep ve sürelerle izin verilmesine ilişkin Başkanlık tezkeresi (3/960)
2. – Adıyaman Milletvekili Mehmet Özyol’a
ödenek ve yolluklarının verilmesine ilişkin Başkanlık tezkeresi (3/961)
3. – İstanbul Milletvekili Nazire
Karakuş’a ödenek ve yolluklarının verilmesine ilişkin Başkanlık tezkeresi
(3/962)
4. – İzmir Milletvekili Saffet Başaran’a
ödenek ve yolluklarının verilmesine ilişkin Başkanlık tezkeresi (3/963)
5. – Kütahya Milletvekili Ahmet Derin’e
ödenek ve yolluklarının verilmesine ilişkin Başkanlık tezkeresi (3/964)
IV. – KANUN
TASARI VE TEKLİFLERİYLE KOMİSYONLARDAN GELEN DİĞER İŞLER
1. – Türkiye Cumhuriyeti Hükümeti ile
İsrail Devleti Hükümeti Arasında Kara Taşımacılığı Alanında İlkeler
Muhtırasının Onaylanmasının Uygun Bulunduğuna Dair Kanun Tasarısı (1/303) (S.
Sayısı : 100)
V. –
SORULAR VE CEVAPLAR
A) YAZILI
SORULAR VE CEVAPLARI
1. – Bursa Milletvekili Oğuz Tezmen’in,
İzmir DGM savcılığınca soruşturulan DUSAŞ Şirketi ile SSK’nın yaptığı
sözleşmeye ilişkin sorusu ve Adalet Bakanı Hikmet Sami Türk’ün cevabı (7/5223)
2. – Karaman Milletvekili Zeki Ünal’ın,
faiz borçlarına ilişkin Devlet Bakanı Kemal Derviş’ten sorusu ve Orman Bakanı
Nami Çağan’ın cevabı (7/5307)
3. – Kayseri Milletvekili Salih
Kapusuz’un, 2002 yılında Kayseri’ye yapılacak yatırımlara ve ayrılan ödenek
miktarına ilişkin sorusu ve Ulaştırma Bakanı Oktay Vural’ın cevabı (7/5316)
4. – Kayseri Milletvekili Salih
Kapusuz’un, 2002 yılında Kayseri’ye yapılacak yatırımlara ve ayrılan ödenek
miktarına ilişkin sorusu ve Adalet Bakanı Hikmet Sami Türk’ün cevabı (7/5329)
5. – Ankara Milletvekili M. Zeki Çelik’in,
Sağlık Tesislerini Güçlendirme Vakfına ve vakıf kurulan bankalara ilişkin
sorusu ve Devlet Bakanı Nejat Arseven’in cevabı (7/5422)
I. – GEÇEN TUTANAK ÖZETİ
TBMM Genel Kurulu saat 15.00'te açılarak
dört oturum yaptı.
Genel Kurulu ziyaret eden Fas-Türkiye
Parlamentolararası Dostluk Grubuna, Başkanlıkça "Hoş geldiniz"
denildi.
Kırıkkale Milletvekili Kemal Albayrak,
polis teşkilatı için yapılacak silah alımlarına,
Kırklareli Milletvekili Nural Karagöz,
olumsuz kış şartlarının Kırklareli İlinde neden olduğu zararlara ve bu
zararların giderilmesi için alınması gereken tedbirlere,
İlişkin gündemdışı birer konuşma yaptılar.
Manisa Milletvekili Rıza Akçalı'nın, Tapu
ve Kadastro Genel Müdürlüğüne açıktan personel atanmasına ilişkin gündemdışı
konuşmasına, Devlet Bakanı Şuayip Üşenmez cevap verdi.
Balıkesir Milletvekili Aydın Gökmen ve 24
arkadaşının, Türkiye'de ve Balıkesir'de bulunan maden kaynaklarının
değerlendirilmesi amacıyla Meclis araştırması açılmasına ilişkin önergesi
(10/245) ile
Saadet Partisi Grubu adına, Grup
Başkanvekilleri Çorum Milletvekili Yasin Hatiboğlu, Konya Milletvekili Veysel
Candan ve Diyarbakır Milletvekili Ömer Vehbi Hatipoğlu'nun, ilaç fiyatları
konusunda genel görüşme açılmasına ilişkin önergesi (8/25),
Genel Kurulun bilgisine sunuldu;
önergelerin gündemde yerlerini alacağı ve Meclis araştırması ile genel görüşme
açılıp açılmaması konusundaki öngörüşmelerin, sırası geldiğinde yapılacağı
açıklandı.
Kırgızistan Temsilciler Meclisi Başkanı
Altay Borubaev ve beraberindeki Parlamento heyetinin ülkemizi ziyaretine
ilişkin Başkanlık tezkeresi Genel Kurulun bilgisine sunuldu.
TBMM Başkanı Ömer İzgi ve beraberindeki
Parlamento heyetinin, Azerbaycan Millî Meclis Başkanı Murtuz Aleskerov'un vaki
davetine icabet etmesine ilişkin Başkanlık tezkeresi ile
Enerji, doğalgaz ve LPG konusunda
uyguladıkları yanlış politikalarla ekonomik krizi ağırlaştırdıkları iddiasıyla
Başbakan Bülent Ecevit ve Bakanlar Kurulu üyeleri hakkındaki (11/24) esas numaralı
gensoru önergesinin, gündemin "Özel Gündemde Yer Alacak İşler"
kısmında yer almasının ve Anayasanın 99 uncu maddesi gereğince, gündeme alınıp
alınmayacağı hususundaki görüşmelerin 22.1.2002 Salı günkü birleşimde
yapılmasına ilişkin Danışma Kurulu önerisi,
Kabul edildi. 
Gündemin "Sözlü Sorular"
kısmının :
1 inci sırasında bulunan (6/880),
2 nci sırasında bulunan (6/882),
3 üncü sırasında bulunan (6/884),
5 inci sırasında bulunan (6/889),
6 ncı sırasında bulunan (6/891),
7 nci sırasında bulunan (6/896),
8 inci sırasında bulunan (6/897),
9 uncu sırasında bulunan (6/898),
10 uncu sırasında bulunan (6/909),
11 inci sırasında bulunan (6/911),
Esas numaralı sözlü soruların, üç birleşim
içerisinde cevaplandırılmadıklarından, yazılı soruya çevrildikleri açıklandı;
Konya Milletvekili Özkan Öksüz, 9 uncu sırada bulunan (6/898), Samsun
Milletvekili Musa Uzunkaya da, 11 inci sırada bulunan (6/911) esas numaralı
sözlü sorularının yazılı soruya dönüştürülmesi nedeniyle görüşlerini
açıkladılar.
4 üncü sırasında bulunan (6/888) esas
numaralı sözlü soruya, Devlet Bakanı Mustafa Yılmaz,
65 inci sırasında bulunan (6/984),
107
nci sırasında bulunan (6/1054),
108 inci sırasında bulunan (6/1055),
206 ncı sırasında bulunan (6/1177),
254 üncü sırasında bulunan (6/1240),
268 inci sırasında bulunan (6/1256),
273 üncü sırasında bulunan (6/1263),
277
nci sırasında bulunan (6/1268),
301 inci sırasında bulunan (6/1303),
334 üncü sırasında bulunan (6/1339),
357 nci sırasında bulunan (6/1366),
507 nci sırasında bulunan (6/1538),
Sözlü sorulara, Devlet Bakanı Fikret Ünlü,

Cevap verdiler.
Gündemin "Kanun Tasarı ve
Teklifleriyle Komisyonlardan Gelen Diğer İşler" kısmında bulunan :
TBMM İçtüzüğünde Değişiklik Yapılmasına
Dair İçtüzük Teklifleri ve Anayasa Komisyonu raporunun (2/94, 2/232, 2/286,
2/307, 2/310, 2/311, 2/325, 2/442, 2/449) (S.Sayısı : 527) görüşmeleri, daha
önce geri alınan maddelere ilişkin Komisyon raporu henüz hazırlanmadığından;
Kamu Kurum ve Kuruluşlarının Yurtdışı
Teşkilâtı Hakkında 189 Sayılı Kanun Hükmünde Kararnameye İlişkin (1/53) (S.
Sayısı : 433),
Sosyal Güvenlik Kurumu Teşkilâtının
Kurulması ile Bazı Kanun ve Kanun Hükmünde Kararnamelerde Değişiklik Yapılması
Hakkında 618 Sayılı Kanun Hükmünde Kararname; Sosyal Güvenlik Kurumu
Teşkilâtının Kuruluş ve Görevleri Hakkında (1/755, 1/689, 2/699) (S. Sayısı :
666),
Türkiye İş Kurumunun Kurulması ile Bazı
Kanun ve Kanun Hükmünde Kararnamelerde Değişiklik Yapılması Hakkında 617 Sayılı
Kanun Hükmünde Kararname; Türkiye İş Kurumu (1/754, 1/692) (S. Sayısı : 675),
Esnaf ve Sanatkârlar ve Diğer Bağımsız
Çalışanlar Sosyal Sigortalar Kurumu Kanunu, Tarımda Kendi Adına ve Hesabına
Çalışanlar Sosyal Sigortalar Kanunu ile Bazı Kanun ve Kanun Hükmünde
Kararnamelerde Değişiklik Yapılması Hakkında 619 Sayılı Kanun Hükmünde
Kararnameye İlişkin (1/756, 1/691) (S. Sayısı : 676),
Sosyal Sigortalar Kurumu Başkanlığının
Kurulması ve Bazı Kanun ve Kanun Hükmünde Kararnamelerde Değişiklik Yapılması
Hakkında 616 Sayılı Kanun Hükmünde Kararname ile Sosyal Sigortalar Kurumu
(1/753, 1/690) (S. Sayısı : 685),
Kanun Tasarılarının görüşmeleri, ilgili
komisyon yetkilileri Genel Kurulda hazır bulunmadıklarından,
Ertelendi.
190 Sayılı Kanun Hükmünde Kararnamenin Eki
Cetvellerin Sayıştay Başkanlığına Ait Bölümünde Değişiklik Yapılmasına Dair
Kanun Tasarısının (1/846) (S. Sayısı: 670) yapılan görüşmelerden sonra, kabul
edilip, kanunlaştığı açıklandı.
Türkiye Cumhuriyeti Hükümeti ile İsrail
Devleti Hükümeti Arasında Kara Taşımacılığı Alanında İlkeler Muhtırasının Onaylanmasının
Uygun Bulunduğuna Dair Kanun Tasarısının (1/303) (S. Sayısı : 100), görüşmeleri
tamamlandı; elektronik cihazla yapılan açıkoylamalarında, Genel Kurulda
toplantı yetersayısı bulunmadığı anlaşıldığından,
17 Ocak 2002 Perşembe günü saat 15.00'te
toplanmak üzere, birleşime 18.28'de son verildi.
Kamer Genç
Başkanvekili






Cahit Savaş Yazıcı


Şadan Şimşek







İstanbul


Edirne







Kâtip Üye 


Kâtip Üye














 II. – GELEN
KÂĞITLAR  No. : 70
17.1.2002 PERŞEMBE
Tasarı
1. – Bazı Kanunlarda
Değişiklik Yapılmasına Dair Kanun Tasarısı (1/946) (Adalet Komisyonuna)
(Başkanlığa geliş tarihi : 16.1.2002)
Yazılı Soru Önergeleri
1. – Ankara Milletvekili M. Zeki Çelik'in, sağlık kuruluşlarının denetimi ve
koordinasyonuna ilişkin Sağlık
Bakanından yazılı soru önergesi (7/5612) (Başkanlığa geliş tarihi : 14.1.2002)
2. – Ankara Milletvekili M. Zeki Çelik'in, Ankara
Üniversitesi Onkoloji Servisindeki cihaz kaynaklı yanlış tedavi iddiasına
ilişkin Millî Eğitim Bakanından yazılı soru önergesi (7/5613) (Başkanlığa geliş
tarihi : 14.1.2002)
3. – Kırıkkale
Milletvekili Hacı Filiz'in, İstanbul ve Ankara Büyükşehir belediyelerince doğalgaza uygulanan
fiyatlara ilişkin Enerji ve Tabiî Kaynaklar Bakanından yazılı soru önergesi
(7/5614) (Başkanlığa geliş tarihi : 15.1.2002)
4. – Kırıkkale
Milletvekili Hacı Filiz'in, doğalgazın fiyatlandırılmasına ilişkin Enerji ve
Tabiî Kaynaklar Bakanından yazılı soru önergesi (7/5615) (Başkanlığa geliş
tarihi :15.1.2002)
5. – Kırıkkale
Milletvekili Hacı Filiz'in, mazotun fiyatlandırılmasına ilişkin Başbakandan
yazılı soru önergesi (7/5616) (Başkanlığa geliş tarihi : 15.1.2002)
6. – Kırıkkale
Milletvekili Hacı Filiz'in, fuel-oilin fiyatlandırılmasına ilişkin Başbakandan
yazılı soru önergesi (7/5617) (Başkanlığa geliş tarihi : 15.1.2002)
7. – Kırıkkale
Milletvekili Hacı Filiz'in, elektrik fiyatına ilişkin Enerji ve Tabiî Kaynaklar
Bakanından yazılı soru önergesi (7/5618) (Başkanlığa geliş tarihi : 15.1.2002)
8. – Kırıkkale
Milletvekili Hacı Filiz'in, gübre çeşitleri ve fiyatlarına ilişkin Tarım ve
Köyişleri Bakanından yazılı soru önergesi (7/5619) (Başkanlığa geliş tarihi :
15.1.2002)
9. – Kırıkkale
Milletvekili Hacı Filiz'in, görevden alınan ve yerleri değiştirilen personel
ile Kırıkkale Üniversitesine ayrılan
ödeneğe ilişkin Millî Eğitim Bakanından yazılı soru önergesi (7/5620)
(Başkanlığa geliş tarihi : 15.1.2002)
10. – Kırıkkale
Milletvekili Hacı Filiz'in, 2002 Malî Yılı Bütçesinden Kırıkkale'ye ayrılan miktara
ilişkin Devlet Bakanından (Mustafa
Yılmaz) yazılı soru önergesi (7/5621) (Başkanlığa geliş tarihi :
15.1.2002)
11. – Kırıkkale
Milletvekili Hacı Filiz'in, Kırıkkale Hamzalı Barajı Projesine ilişkin Enerji
ve Tabiî Kaynaklar Bakanından yazılı soru önergesi (7/5622) (Başkanlığa geliş
tarihi : 15.1.2002)
12. – Kırıkkale
Milletvekili Hacı Filiz'in, Yozgat Gelingüllü Barajına ilişkin Enerji ve Tabiî
Kaynaklar Bakanından yazılı soru önergesi (7/5623) (Başkanlığa geliş tarihi :
15.1.2002)
13. – Kırıkkale
Milletvekili Hacı Filiz'in, Kırıkkale'deki MKE fabrikalarına ilişkin Millî
Savunma Bakanından yazılı soru önergesi (7/5624) (Başkanlığa geliş tarihi :
15.1.2002)
14. – Kırıkkale
Milletvekili Hacı Filiz'in, kurulacak MKE imla fabrikasının yerine ilişkin
Başbakandan yazılı soru önergesi (7/5625) (Başkanlığa geliş tarihi :15.1.2002)
15. – Kırıkkale
Milletvekili Hacı Filiz'in, Kırıkkale-Keskin yoluna ilişkin Bayındırlık ve
İskân Bakanından yazılı soru önergesi (7/5626) (Başkanlığa geliş tarihi :
15.1.2002)
16. – Kırıkkale
Milletvekili Hacı Filiz'in, Kırıkkale İlindeki bazı yatılı bölge okulu
ihalelerine ilişkin Millî Eğitim Bakanından yazılı soru önergesi (7/5627)
(Başkanlığa geliş tarihi : 15.1.2002)
17. – Kırıkkale
Milletvekili Hacı Filiz'in, Kırıkkale İli köylerinin Orköy kredisinden
faydalanıp faydalanmayacaklarına ilişkin Orman Bakanından yazılı soru önergesi
(7/5628) (Başkanlığa geliş tarihi :15.1.2002)
18. – Kocaeli
Milletvekili Mehmet Batuk'un, öğrenci yurtlarına ve öğrenim ve harç kredisi
alan öğrenci sayısına ilişkin Millî Eğitim Bakanından yazılı soru önergesi
(7/5629) (Başkanlığa geliş tarihi : 15.1.2002)
19. – Erzurum
Milletvekili İsmail Köse'nin, amacına uygun kullanılmayan kredilere, yatırım
teşviklerine ve Hazine garantilerine ilişkin Devlet Bakanından (Kemal Derviş)
yazılı soru önergesi (7/5630) (Başkanlığa geliş tarihi : 15.1.2002)
20. – Erzurum
Milletvekili İsmail Köse'nin, kamu bankalarının görev zararlarına ve TMSF'na
aktarılan bankalara ilişkin Başbakandan yazılı soru önergesi (7/5631)
(Başkanlığa geliş tarihi : 15.1.2002)
Meclis Araştırması Önergesi
1. – Konya Milletvekili
Özkan Öksüz ve 21 arkadaşının, Konya İlinin ekonomik, sosyal, kültürel ve
kentsel sorunlarının araştırılarak alınması gereken önlemlerin belirlenmesi
amacıyla Anayasanın 98 inci, İçtüzüğün 104 ve 105 inci maddeleri uyarınca bir
Meclis Araştırması açılmasına ilişkin önergesi (10/246) (Başkanlığa geliş
tarihi : 15.1.2002)
BİRİNCİ OTURUM
Açılma Saati : 15.00
17 Ocak 2002 Perşembe
BAŞKAN : Başkanvekili Kamer GENÇ
KÂTİP ÜYELER : Şadan ŞİMŞEK (Edirne), Cahit Savaş YAZICI
(İstanbul) 
BAŞKAN - Türkiye Büyük
Millet Meclisinin 53 üncü Birleşimini açıyorum. 
Sayın milletvekilleri,
toplantı yetersayımız vardır; çalışmalarımıza başlıyoruz. 
Gündeme geçmeden önce, üç
arkadaşımıza gündemdışı söz vereceğim. 
Birinci gündemdışı sözü,
sanayi yatırımları konusunda, Kastamonu Milletvekili Sayın Mehmet
Serdaroğlu'na veriyorum. 
Buyurun efendim. (MHP
sıralarından alkışlar)
Süreniz 5 dakikadır.
III. –
BAŞKANLIĞIN GENEL KURULA SUNUŞLARI
A)
GÜNDEMDIŞI KONUŞMALAR
1. –
Kastamonu Milletvekili Mehmet Serdaroğlu’nun, sanayi yatırımlarının ülke
genelinde dağılımına ilişkin gündemdışı konuşması
MEHMET SERDAROĞLU
(Kastamonu) - Sayın Başkan, değerli milletvekilleri; sanayi yatırımlarının ülke
geneline dengeli bir şekilde dağıtılabilmesiyle ilgili düşüncelerimi ifade
etmek üzere söz aldım, bu vesileyle hepinizi saygıyla selamlıyorum.
Büyük Atatürk 1931
yılında bir Bakanlar Kurulu toplantısında üyelerine "sanayileşme
istiyorum" dediğinde, Kurul üyeleri "imkânlarımız bu kadar"
deyince, üzülerek toplantıyı terk etmiştir. Bunun üzerine ülkede o zamanın
ölçüleri içinde yeni sanayi yatırımlarının başlamasına öncülük edecek sanayi
planlamalarına başlanılmıştır; müteakiben de, Nazilli'de, Kayseri'de, İzmir'de,
İstanbul'da bazı bez fabrikalarının kuruluşuna başlanılmış ve bunlar,
cumhuriyetin ilk'leri olmuştur. Bundan önce -1835'li yıllarda- askere fes
yapmak için feshane, elbise yapmak için çuhahane, yine askere postal yapmak
için Beykoz'da postal fabrikası kurulmuştur. Oralardan, yani, her şeyi satın
alan Türkiye'den, bugün, 135 ülkeye sanayi mamulü satan ve ihracatının yüzde
90'ı sanayi mamulü olan bir konuma geldik. 
Sanayileşme,
vazgeçemeyeceğimiz bir olaydır ki, zenginliğe giden en kestirme yollardan
biridir. Ülke olarak zenginliğe sanayileşmeyle giderken, bu zenginliği ülke
sathına yaymak da, devletin önemli görevleri arasında olmak gerekir; çünkü, bu
ülke, ülke sınırları içinde yaşayan, bu ülkenin bölünmez bütünlüğüne inanan,
Ayyıldızlı Bayrağın altında olmaktan gurur duyan, hepimizindir. 
Ülkemizdeki sanayi
kuruluşlarımızın yerleşimine baktığımızda belli bölgelerde yoğunlaştığını
görmekteyiz. Nitekim, sanayi kuruluşlarımızın yüzde 50'si Marmara Bölgesinde,
yüzde 20'si Ege Bölgesinde yoğunlaşmıştır. Buralarda o kadar yoğunlaşmıştır ki,
buralardaki altyapı bu yükü çekemez hale gelmiştir. Açıkça ifade etmek gerekir
ki, sanayiin yoğunlaştığı yerlerde nüfus artmış, refah payı artmış, kalkınma,
hem sosyal hem de ekonomik anlamda ülke ortalamalarının üzerine çıkmıştır.
Bunun yanında, sanayileşmenin girmediği, kendi doğal kaynaklarının yetersiz
olduğu illerimizdeki, bölgelerimizdeki milyonlarca insanımız, açlık sınırında
veya altında yaşam mücadelesiyle karşı karşıya kalmışlardır. 
Bu durum, ülkemizde iç
göçlerin oluşmasına neden olurken, illerimiz arasındaki gelir dağılımındaki
bozukluğa sebebiyet vermiştir. İnsanlarımız, doğup büyüdükleri toprakları terk
ederek, sanayiin olduğu bölgelere ve illere göç etmeye başlamışlardır. Bakınız,
son nüfus sayımında, ilim Kastamonu, nüfusu en fazla düşen ilk altı vilayetin
içine girmiştir. Bu durum, İstiklal Savaşında bu ülkenin varlığı için en fazla
şehidi veren Kastamonu insanını fevkalade üzmektedir; devletin, siyasetin ve
bürokrasinin böyle bir adaletsizliği devam ettirmeye hakkı yoktur.
Sayın Başkan, değerli
milletvekilleri; üzülerek ifade etmek gerekir ki, birçok konuda olduğu gibi,
sanayi yatırımlarının coğrafî dağılımı için ülkemizde ciddî anlamda planlamalar
yapılmamıştır. Ülkemizde, sanayiden tarıma kadar birçok şey de kendi mecraı
içinde hayat bulmuştur. Sanayii ve nüfusu belli yerlere odaklamanın, gerek
sosyal ve gerekse stratejik bakımdan da mahzurları vardır. Netice itibariyle,
süratle bu yanlıştan dönülmelidir. Başta, Devlet Planlama Teşkilatı ve Sanayi
Bakanlığımız olmak üzere, bu Yüce Meclis ve hükümetimiz, radikal tedbirleri
yarın değil bugün almak mecburiyetindedir. Tabiî ki, sanayii ülke coğrafyasına
dağıtırken, sanayicinin rekabet güçleri arasındaki dengeyi de sağlamak,
devletimizin elinde olan imkân içindedir. Yani, Anadolu'da yatırım yapacak
sanayici ve müteşebbisi özel olarak destekleyerek, Anadolu'da yatırım yapmaya
özendirmeliyiz. 
Bakınız, bir yurtdışı
seyahatimde gözlemledim; Avrupa'da ve Almanya'da her yerleşim alanının yanında
bir iki adet sanayi tesisi vardır. Bu, sanayiin, ülke sathına
yaygınlaştırılmasının görüntüsüdür. Bu, zenginliğin, kalkınmanın dengeli
dağıtılması demektir. 
(Mikrofon otomatik cihaz
tarafından kapatıldı)
BAŞKAN - Sayın
Serdaroğlu, size eksüre veriyorum; lütfen, toparlar mısınız efendim.
MEHMET SERDAROĞLU
(Devamla) - Kastamonu'da, Çankırı'da, Tokat'ta, Yozgat'ta, hatta Tunceli'de
yaşayan insanlarımızın da, zenginlik, hakkıdır. Kısaca, sanayi planlarının
yapılmasını, yoğun sanayi bölgelerinde verilecek ruhsatların ve teşviklerin iyi
düşünülmesini, iyi incelenmesini, içgöçler ve dengeli kalkınma açısından
fevkalade önemli sayıyor, zenginliğe giden bu kestirme yolun, ülkenin her
köşesine ulaştırılmasını diliyor, hepinize saygılar sunuyorum. (MHP, DSP ve
ANAP sıralarından alkışlar)
BAŞKAN - Teşekkür ederim
Sayın Serdaroğlu.
Gündemdışı konuşmaya
cevap verecek, herhalde, Sayın Bakan ve hükümet yok. 
Yalnız, Sayın Serdaroğlu,
konuşmanızda birkaç yeri sayarken "hatta Tunceli" dediniz, değil mi?
"Hatta" kelimesini niye kullandığınızı anlayamadım. "Hatta"
kelimesi, orada pek uygun düşmedi; yani, Tunceli insanı da, Türkiye'nin her
ilindeki insanlar gibi...
NİDAİ SEVEN (Ağrı) -
MHP'nin farkı burada; onu anlaman gerekirdi.
BAŞKAN - Yani, benim,
neyi anlayıp anlamayacağımı sana soracak halim yok; ama, arkadaşımız, şu şu şu
illeri dedikten sonra "hatta Tunceli" deyince, Tunceli'yi biraz
küçümsemiş gibi oldu; o anlamda söyledim.
NİDAİ SEVEN (Ağrı) -
İşte, senin zihniyetin bu!
BAŞKAN - Yahu,
arkadaşlar, burada, bir şeyleri dinliyoruz; kürsüde konuşulanları düzeltmek de
hakkımız.
Efendim, ikinci
gündemdışı sözü, Beydağ Barajı ve Küçük Menderes Havzasının sorunları hakkında
söz isteyen İzmir Milletvekili Sayın Mehmet Özcan'a veriyorum.
Buyurun Sayın Özcan.
Süreniz 5 dakikadır.
2. – İzmir
Milletvekili Mehmet Özcan’ın, Küçük Menderes Ovasında planlanan baraj ve gölet
yapımının henüz gerçekleştirilememesi sonucunda üreticilerin çektiği
sıkıntılara ilişkin gündemdışı konuşması
MEHMET ÖZCAN (İzmir) -
Sayın Başkan, sayın milletvekilleri; Yüce Kurula selam ve saygı sunuyorum.
Nihayet gündemdışı söz
alabildiğim için, bu haftanın şanslısıyım ve mutluyum; zira, birçok arkadaşımın
pek çok tekrarladıkları gündemdışı söz talepleri yerine getirilmezken, bazı
tanıdık ve tanınmış arkadaşların, gündemdışı söz alarak, mikrofonu daha çok
kullandıkları görülmektedir. Türkiye Büyük Millet Meclisinin değerli
Başkanvekillerinin, gündemdışı konuşma taleplerini hangi ölçütler içerisinde
değerlendirdiklerini açıklamalarını bekliyorum.
BAŞKAN - Peki.
MEHMET ÖZCAN (Devamla) -
Sayın milletvekilleri, bugün, sizlere, unutulan, ihmal edilen bir yöreden,
dünyanın en verimli havzasının yaşamakta olduğu felaketten söz edeceğim.
Hani Batı Anadolu'da, Ege
Bölgesinde, Aydın ve Bozdağları doğudan batıya uzanırlar. Aydın Dağlarının
güneyinde Büyük Menderes Ovası, Bozdağların kuzeyinde Gediz Ovası bulunur. Her
iki ovanın yaklaşık yüzde 75'i, devletin yaptırdığı baraj, gölet ve
kanaletlerle sulanabilmektedir. Yine, Türkiye'nin pek çok bölgesi, hatta,
mahrumiyet bölgesi sayılan yörelerimizde, baraj ve göletler görülmektedir,
bulunmaktadır; bununla iftihar ediyoruz. Ne var ki, sözünü edeceğim Bozdağ ve
Aydın Dağları arasındaki Küçük Menderes Ovasında, coğrafî ve doğal olanaklar
olmasına karşın, bir tek baraj ve gölet yoktur, yapılmamıştır. 
İzmir İlimizin doğusunda
Kiraz, Beydağ, Ödemiş, Tire, Bayındır, Selçuk ve Torbalı İlçelerini içerisine
alan Küçük Menderes Havzasında, yaklaşık 500 000 insan, geçimini, topraktan,
tarımdan sağlamaktadır. Dünyaca ünlü patatesiyle Ödemiş, Türkiye'nin meyve
fidancılığının yarısından fazlasını üreten Bademli, Aydınoğullarının
başkentliğini yapmış Birgi ve Tire buradadır. 
Her türlü sebze ve
meyvenin yetiştirildiği Küçük Menderesli üreticiler, yoksulluk ve sefalet
içindedirler bugün. Türkiye tarımının ağırlaşmış genel sorunları altında
ezilmiş çiftçiler, bugün, bunun yanında, ekip diktiğini, ürettiğini
sulayamamanın acısını çekmektedir. Kendi kaderine terk edilen üreticilerin her
biri, toprağın 200 metre derinliğinden yeraltı suyunu çıkarmaya
çalışmaktadırlar. Yeraltı suyu her yıl daha da derine inmekte ve yüksek
maliyetlerle kazanılan ürün bedelleri, âdeta, yine, toprağa tekrar
gömülmektedir. Her gün devamlı çalışan 16 000 derin su kuyusu pompasının
tükettiği elektrik enerjisi, hem tarımsal maliyeti artırmakta hem de ülkemizin
sıkıntısını duyduğu elektrik açığını artırmaktadır. 
Küçük Menderes Havzasının
üreticileri, köylüleri, büyük bir kırgınlık ve unutulmuşluk duygusu içindedir;
devletin yatırım olanaklarından daha adaletli pay istemekte; yurdumuzun her
köşesinde devlet olanaklarıyla yapılmış bulunan 500'ü aşkın baraj ve göletten,
niçin kendi bölgelerinde bir tane bile olmadığını sormaktalar, sorgulamaktalar.

Sekiz yıl önce temeli
atılan ve havzanın kaderini değiştirecek Beydağ barajı için ortada gözüken
sadece mühendis ve işçiler için yapılmış şantiye binasıdır. Her yıl ayrılan
yatırım ödeneği, ancak baraj çevresini bekleyen bekçi ve mühendislere
yetmektedir. Ayrıca, planlandığı, projelendirildiği söylenen Aktaş, Ergenli,
Burgaz gibi baraj ve göletler için de ortada somut hiçbir şey yoktur. 
Başta Sayın Başbakanımız
ve Enerji ve Tabiî Kaynaklar Bakanlığı olmak üzere, ilgili devlet
yetkililerince bilinen Küçük Menderes havzasının acıklı durumuna, mutlaka çare
bulunmalıdır, çözüm bulunmalıdır. Verimli bir ovanın nasıl çölleştiğini,
köylülerin toprağa nasıl küstüğünü orada görebiliriz; bu, yaşanan bir
gerçektir. Bunun faturası, gelecekte, ülkemiz adına, hepimiz adına ağır
olacaktır.
(Mikrofon otomatik cihaz
tarafından kapatıldı)
BAŞKAN - Buyurun efendim,
lütfen toparlayın.
MEHMET ÖZCAN (Devamla) -
Beydağ Barajı konusunda siyasî partilerin ve liderlerinin verdikleri sözlerin
gereği yerine getirilmelidir. Yöre halkının yaptığı miting ve girişimler
sonuçsuz kalmış, Devlet Planlama Teşkilatı, Enerji ve Tabiî Kaynaklar Bakanlığı
ve Başbakanlık nezdinde yapılan toplu girişimlere somut yanıt alınamamıştır. 
Sayın milletvekilleri,
Kurtuluş Savaşı yıllarında Kuvayı Milliyenin ilk direnişini İlk Kurşun
Muharebesiyle gösteren Küçük Menderesliler, bağımsızlığın ve vatanseverliğin de
bayrağını taşımışlardır. Devlet bütçesinden aldığından kat kat fazlasını veren
yöre halkı, şu anda, geleceğini Beydağ ve Aktaş barajlarına bağlamış
durumdadır. 
Bu çok kısa konuşmamla,
Küçük Menderes Ovasından yükselen çığlığa tercüman olmak istedim. 
Saygılarımla. (Alkışlar)
BAŞKAN - Teşekkür ederim
Sayın Özcan.
Efendim, gündemdışı
konuşmaya cevap verecek Sayın Bakan yok herhalde. 
Zaten, Genel Kurul
salonunda, gördüğüm kadarıyla, hiç bakan yok. 
Var mı efendim?.. Yok.
(DSP ve MHP sıralarından gürültüler)
AVNİ DOĞAN
(Kahramanmaraş) - Zaten, hükümet Türkiye'de yok.
BAŞKAN - Ama, bunlar
önemli arkadaşlar; yani, hükümet Meclise itibar etmek zorunda; Meclise gelip
de, burada bulunmak zorunda. Rica ediyorum yani... O zaman, niye sayın
bakanlarımız yok burada?! Birisinin, çıkıp da, burada bir konuşmaya cevap
vermesi lazım. İkaz edince niye bazı arkadaşlarımız buna sinirleniyorlar, ben
anlamıyorum. 
Değerli arkadaşlarım,
Sayın Özcan, yaptığı konuşmada "başkanvekilleri hangi kritere göre
gündemdışı söz veriyorlar" dedi. Şimdi, normal olarak, Meclisimizde, 6
grup ve bir de bağımsızlar var. Bir Başkanvekilinin haftada 9 gündemdışı söz
verme hakkı var. Aslında, bana sorarsanız, iktidar parti gruplarına gündemdışı
söz vermeye gerek yok; çünkü, hükümet onların emrinde, istediklerini
yapabilirler. 
Ben, tabiî, bu haftaki
gündemdışı sözleri, bir bağımsıza ve 6 partiye verdim; Doğru Yol Partisi,
Anamuhalefet Partisi olduğu için, onlara fazladan 2 söz verdim. (DYP
sıralarından alkışlar) 
Geçenlerde, ilk
gündemdışı konuşmayı, köy koruculuğuyla ilgili olarak, Sayın Salih Yıldırım
Beyefendiye vermiştim; fakat, grubu bana telefon etti, eczacılarla ilgili
konuşma yapmak istiyorlardı; onun için, ben, Grubunuzun müracaatı üzerine,
Sayın Yıldırım'ın söz sırasını değiştirdim. Kusura bakmayın, grup da önemli
tabiî... Bunu, arkadaşların bilmesi bakımından açıklıyorum. 
Bütün arkadaşlarımız
gündemdışı konuşma yapmak istiyorlar; ama, ne yapalım ki, İçtüzük, bir günde 3
kişinin gündemdışı konuşma yapmasına elveriyor. Bütün gruplardan birer kişiye
söz verdim. 
HÜSEYİN ÇELİK (Van) -
Sayın Başkan, hükümetin olmadığını tescil etmiş oluyorsunuz değil mi?!
BAŞKAN - Daha, hâlâ,
hiçbir bakanımız yok. Tabiî, takdir kendilerinin... 
NURETTİN AKTAŞ (Gaziantep)
- Başbakan Amerika'da olduğu için gelmiyorlar...
BAŞKAN - Efendim,
Başbakan Vekili var...
Efendim, üçüncü
gündemdışı söz, kredi kartları borçlarına ödeme kolaylığı getirilmesiyle ilgili
gündemdışı söz isteyen İstanbul Milletvekili Sayın Celal Adan'a verilmiştir.
Buyurun efendim. (DYP
sıralarından alkışlar)
Süreniz 5 dakika.
3. –
İstanbul Milletvekili Celal Adan’ın, kredi kartı borçlularına ödeme kolaylığı
getirilmesine ilişkin gündemdışı konuşması
CELAL ADAN (İstanbul) -
Değerli Başkan, çok değerli milletvekilleri; hepinizi en derin saygılarımla
selamlıyorum.
Bugün, Parlamentomuzda
gördüğümüz tablo bize bir şey hatırlatıyor. O da şu: Siyasetle milletin
buluştuğu bütün alanları tahrip eden Hükümet, Mecliste de tahrip etmeye devam
ediyor, bakanlarının gelmemesiyle.
Bugün, ülkemizde bir
ekonomik kriz var. Bu ekonomik krizin sonuçlarını, yoksulluk ve çaresizlikle
tarif etme imkânını kaybettik. Sadece yoksullukla, çaresizlikle tarif etme
imkânını kaybettik ifadesinin altında, bir fotoğraf var. Fotoğraf şu: Çocuklar,
annelerinin kucağında açlıktan ölüyor; sokakta insanlar birbirlerini öldürüyor.
Geçenlerde, İstanbul'da, bir mahkeme takibi sebebiyle adliyeye gitmiştim.
Adliyede, insanlar, birbirlerini çiğner durumdaydılar. Oradaki avukata sorduk
"Alacak verecek meselesinden dolayı izdiham yaşanıyor" dedi. Bir
diğer tarafta, kiracısı, ev sahibiyle; ev sahibi, kiracısıyla kavgalı. Bir
fotoğraf; bu fotoğraf, sizin fotoğrafınız, bugünkü hükümetin fotoğrafı; ama, bu
hükümet bir şeye daha sığınmış; 65 milyonluk ülkemizi borçlandırmak noktasında,
Amerika'dan gelecek 3-5 milyar doların geliş haberlerini yaşayan sevindirik bir
tabloyla karşı karşıyayız. 
Değerli milletvekilleri,
Türkiye bir süreçten geçiyor; ama, bu süreç, çok acımasız bir süreç. Devlet ile
milleti barıştırma noktasında, Türkiye, bir büyük halk hareketine, Anamuhalefet
Partisi olmasa, sosyal patlamalara gebe. (DSP sıralarından gülüşmeler) 
Bakınız, size bir şey
söyleyeyim. O da şu: 2 000 000 vatandaş... Şu anda, 1,5 milyar lira borçlu olan
bir vatandaş, ayda 150 000 000 lira faiz ödüyor. 300-400 000 000 lira geliri
olan, hatta bunun daha altında geliri olan insanları kredi kartlarına boğdunuz.
1999 yılının ilk yarısından sonra ve 2000 yılında bankalar âdeta rekabet
içerisine girdi, her vatandaşın cebinde 3 tane kredi kartı var. Bu kredi
kartlarıyla vatandaş borçlandı ve bugün sosyal hayatını tahrip edecek noktada,
çok acımasız bir tabloyla karşı karşıya; evine icra memurları gelmekte, kendi
aylığı icrada takip edilmekte ve bu vatandaşlarımızdan birisi -gülüyorsunuz;
ama, çok acı- Beşiktaşlı bir vatandaş, 40 yaşında bir vatandaş, geçen hafta
İstanbul'da intihar etti. 
Şimdi ben size soruyorum,
diyorum ki: Dışarıdan gelecek bu paralarla kurtarmayı düşündüğünüz 3-4 bankaya
aktaracağınız 4 milyar dolar para, 5 milyar dolar para, kimilerine göre, 7
milyar dolar para... Bu 2 000 000 vatandaşımızı, devletle karşıya getirdiğiniz
bu 2 000 000 vatandaşımızı devletle barıştırmak gibi bir mecburiyetiniz yok
mu?! Bunlara ayrılacak 200 000 000 - 300 000 000 dolar parayla, bu
vatandaşlarımızı, yüzde yüz, uyguladığınız ekonomik politikalarla suça teşvik
ettiğiniz bu vatandaşlarımızı devletle barıştırmak mecburiyetiniz yok mu?! (DYP
sıralarından alkışlar)
EMİN KARAA (Kütahya)-
Siz, söylediklerinize inanıyor musunuz?!
CELAL ADAN (Devamla)- Bu
mecburiyeti hissetmek bir büyük geleneği emreder; ama, siz bu gelenekten de
koptuğunuz için size söylenecek çok şey yok. O gelenek, devleti koruma
geleneğidir. 
EDİP ÖZGENÇ (İçel)- Siz
mi söylüyorsunuz!
CELAL ADAN (Devamla)-
Devleti tarif eden temel değerleri korumak mecburiyetindesiniz. 
EDİP ÖZGENÇ (İçel)- Siz,
söylediğinize bile inanmıyorsunuz. 
CELAL ADAN (Devamla)-
Sizin gücünüz, korumak mecburiyetinde olduğunuz bu devletin temel değerlerini
sarsmaya yetmeyecek. Bu devlet, sizi çok gördü, sizin gibileri çok gördü.
Sizleri aşabilecek kadar dinamikleri yüksek, değerleri yüksek bir millete
sahibiz biz; ama, sizin için, çok onur kırıcı bir tabloyla karşıya olduğunuzu
söylemeye ihtiyaç hissetmiyorum. Bu millet, varlığınızdan değil, yokluğunuzdan
medet umar duruma geldi. Bir siyasetçi için bundan daha onur kırıcı ne olabilir
de, gülüyorsunuz, laf atıyorsunuz. (DYP sıralarından alkışlar, DSP sıralarından
gürültüler)
NUMAN GÜLTEKİN
(Balıkesir)- 1999'da seçmen size cevabı verdi. 
BAŞKAN- Arkadaşlar,
müdahale etmeyelim, rica ediyorum.
Sayın Adan, siz de Genel
Kurula hitap edin efendim. 
CELAL ADAN (Devamla)-
Sizin geleneklerinizde, devletle milleti dövüştürmek var; sizin
geleneklerinizde, devletle milleti barıştırma geleneği yok. Biz sizi iyi
tanıyoruz... 
SALİH DAYIOĞLU (İzmir)- O
gelenek bizde var.
CELAL ADAN (Devamla)-
Bugün Türkiye'nin içerisinde bulunduğu tabloya baktığımız zaman, bir müstemleke
anlayışı içerisinde, bir aşiret gibi Türkiye'yi yöneten, 2 000 000 icralık
vatandaşın halinden hiç endişe duymayan bir vurdumduymazlıkla karşı karşıyayız.
 (Mikrofon
otomatik cihaz tarafından kapatıldı)
MUSTAFA GÜVEN KARAHAN
(Balıkesir) - Sizde çok, bizde hiç yok. 
BAŞKAN - Efendim, rica
ediyorum arkadaşlar... Rica ediyorum... 
Sayın Adan, lütfen
toparlayın. Rica ediyorum Genel Kurula hitap edin.
CELAL ADAN (Devamla) -
Bazen tesadüfler insanları bir yere getirir. Siz bir tesadüfsünüz;
arkadaşlarınız bile biliyor sizin tesadüf olduğunuzu. 
MUSTAFA GÜVEN KARAHAN
(Balıkesir) - Ya!.. Ya!..
CELAL ADAN (Devamla) -
Dolayısıyla, milletimizin, dinamiklerinden yol alarak, Türkiye'nin her türlü
meselesini çözebileceğine inanıyoruz. 
Bu temel değerler
çerçevesinde, sizleri, bir daha -gözleriniz kör olabilir, kulaklarınız sağır
olabilir- vicdanlarınızla baş başa bırakıp, bu 2 000 000 vatandaşın meselesini
çözmeye davet ediyor, hepinize saygılarımı sunuyorum. (DYP, SP ve AK Parti
sıralarından alkışlar)
BAŞKAN - Teşekkür
ediyorum Sayın Adan.
Efendim, yine, gündemdışı
konuşmaya cevap verecek hiçbir hükümet üyesi?.. Yok.
HALİL ÇALIK (Kocaeli) -
O, söylediğine kendisi cevap versin.
BAŞKAN - Değerli
arkadaşlarım, bakın, tabiî, onlar kişisel konuşmalar, ben onlara müdahale etmem
de; ama, iktidar partisinin grup başkanvekillerine rica ediyorum; lütfen, kendi
iktidarlarına söylesinler, muhakkak, hükümet Meclise gelmelidir. Eğer, hükümet
Meclise gelmiyorsa, bu, çok büyük, vahim bir hatadır. 
Bakın, işte, şurada aşağı
yukarı yarım saattir çalışıyoruz; Türkiye Büyük Millet Meclisi Genel Kurulunda
hiçbir bakan yok. Böyle bir şey olur mu?! Biraz önce de ikaz ettim ben. (DSP
sıralarından gürültüler)
Buraya gelmeli efendim.
Yani, şimdi, burada bir milletvekili çıksa, hükümete karşı bir hakaret etse,
kim cevap verecek? Olur mu canım!.. (DSP sıralarından gürültüler)
NECATİ ALBAY (Eskişehir)
- Sana ne oluyor, sana soran oldu mu?
BAŞKAN - Arkadaşlar,
bakın, ben Meclisin itibarını koruyorum. Meclisin itibarı... Eğer, Türkiye
Büyük Millet Meclisine bir hükümet gelmiyorsa, Meclisi kale almıyor demektir;
bunu, bilmeniz lazım.
Peki efendim, gündemdışı
konuşmalar bitmiştir. 
Bir araştırma önergesi
vardır. Yalnız, okunacak belgeler çok uzun olduğu için, Sayın Divan Üyesinin
oturarak okumasını oylarınıza sunuyorum: Kabul edenler... Kabul etmeyenler...
Kabul edilmiştir.
Araştırma önergesini
okutuyorum :
B) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1. – Konya
Milletvekili Özkan Öksüz ve 21 arkadaşının, Konya İlinin ekonomik, sosyal,
kültürel ve kentsel sorunlarının araştırılarak alınması gereken önlemlerin
belirlenmesi amacıyla Meclis araştırması açılmasına ilişkin önergesi (10/246)
Türkiye
Büyük Millet Meclisi Başkanlığına
Konya İlinin ekonomik,
sosyal ve kültürel sorunları ile özellikle kamu yatırımları, kamu hizmetleri ve
özel sektörün teşvik edilmesi gibi alanlarda ortaya çıkan sorunların
araştırılarak alınması gereken tedbirlerin belirlenmesi amacıyla Anayasanın 98
inci, İçtüzüğün 104 üncü ve 105 inci maddeleri gereğince Meclis araştırması
açılmasını arz ederiz.
 1. Özkan Öksüz (Konya)
 2. Mahfuz Güler (Bingöl)
 3. Zülfükâr İzol (Şanlıurfa)
 4. Faruk Çelik (Bursa)
 5. Zeki Ünal (Karaman)
 6. Avni Doğan (Kahramanmaraş)
 7. Âkif Gülle (Amasya)
 8. Eyüp Fatsa (Ordu)
 9. Yahya Akman (Şanlıurfa)
10. İrfan Gündüz
(İstanbul)
11. Nurettin Aktaş
(Gaziantep)
12. Ali Sezal
(Kahramanmaraş)
13. Zeki Ergezen (Bitlis)
14. Tevhit Karakaya
(Erzincan)
15. İsmail Özgün
(Balıkesir)
16. Osman Aslan
(Diyarbakır)
17. Salih Kapusuz
(Kayseri)
18. Sadık Yakut (Kayseri)
19. Nevzat Yalçıntaş
(İstanbul)
20. Hüseyin Kansu
(İstanbul)
21. Ali Er (İçel)
22. Mehmet Elkatmış
(Nevşehir)
Genel Gerekçe :
7 000 yıllık geçmişe
uzanan tarihi, Anadolu Selçukluları ve Karamanoğulları gibi devletlere
başkentlik yapması, Konya'yı siyasî, tarihî ve kültürel açıdan Anadolu'nun
merkezi durumuna getirmiştir. 
Tarihten gelen bu
özelliği yanında, son yıllarda, tarım ve ticarî potansiyeliyle Konya,
Anadolu'nun merkezi haline gelmiştir. Ancak, son yıllarda yaşanan ekonomik
krizle birlikte, mevcut olan birçok sanayi tesisi ve çeşitli işletme kapanmış,
çok sayıda insan işsiz kalmıştır. 
Konya İlinin en önemle
geçim kaynağı olan tarım ve hayvancılık alanında üretim azalmış; insanlar,
besicilikten ve ziraî faaliyetten vazgeçmektedir. Özellikle, kırsal alanlarda
tarım ve hayvancılıktaki gerileme, kentlere göçü artırmaktadır. Bunun sonucu
olarak da kentlerde eğitim, sağlık hizmetleri, kanalizasyon, ulaşım gibi
altyapı yetersizliği çarpık kentleşme, işsizlik ve üretim azalması gibi
sorunlar ortaya çıkmaktadır. 
Tarım İl Müdürlüğü
verilerine göre, Konya'da yaklaşık 2 659 890 hektar alanda tarım yapılmaktadır.
Karasal iklimin etkili olduğu ilimizde sulama yeteri kadar yaygınlaşmamıştır.
Konya İli tarım alanlarının ancak 286 016 hektarı sulanabilmektedir. Kuru tarım
yapılan alanlarda arazinin çok büyük bir kısmı nadasa bırakılmaktadır. Yaz
mevsiminin kurak geçtiği yıllarda ürün rekolteleri çok düşmektedir. 
KOP (Konya Ovaları Sulama
Projesi) hayata geçirilebildiği takdirde, 1 704 164 hektar alan sulu tarıma
kazandırılacaktır. Böylece, hem nadas alanları azalacak hem de tarımda verim
artışı sağlanacaktır. 
Tuz Gölü, boşaltılan
evsel ve sanayi atıkları nedeniyle yok olma durumuyla karış karşıya
bulunmaktadır. Ülkemizin, hatta, dünyanın en önemli tuz havzası göz göre göre
yok olmaktadır. Yavaş işleyen bürokrasi nedeniyle Tuz Gölünü Kurtarma Projesi
bir türlü hayata geçirilememiştir. 
Halen faal durumda olan
iki organize sanayi bölgesinde otomotiv yan sanayii ağırlıklı 338, Büsan Özel
Organize Sanayi Bölgesinde gıda ağırlıklı olmak üzere 184 firma bulunmaktadır.
Üçüncü organize sanayi bölgesi ise halen inşaat halindedir. Mevcut organize
sanayi bölgelerinde büyük çoğunluğu KOBİ niteliğindeki işletmeler yer
almaktadır. 
Bilindiği gibi, ülkemizde
ciddî bir sermaye sıkıntısı çekilmektedir. Türkiye'de dağıtılan toplam krediler
içinde KOBİ'lerin aldığı pay ancak yüzde 3'ler civarındadır. Devletin ülke ve
Konya sanayiine olan sınırlı katkısı, kalifiye işgücüne yeterince önem
verilmemesi, üretimde teknolojinin yeterince kullanılmaması sanayide
verimliliği düşürmüştür. Bu da maliyetleri artırmaktadır. Yaşanan ekonomik
krizin de etkisiyle yüksek maliyetle üretim yapan sanayicilerimiz çok daha zor
duruma düşmüşlerdir. İç piyasaya mal üreten firmalarda stoklar artmış, üretim
kapasiteleri düşmüştür. Bu nedenle Konya İlinde çok sayıda sanayi tesisi
kapanmıştır.
Kapanan ve sürekli
küçülen işletmelere bağlı olarak işsizlik oranı sürekli artmaktadır.
Milyonlarca aile geçimini sağlayamaz duruma düşmektedir. İnsanlar yarının ne
getireceğini bilmeden, umutsuz ve çaresizlik içinde yaşamaktadır. İnsanların
her geçen gün devlete, siyasete, bürokrasiye ve siyasetçiye olan güveni
azalmaktadır. Hırsızlıklar, kapkaç terörü artmaktadır.
İnsanlarımızın güvenini
kazanabilmek için onlara iş bulmak, onların karınlarını doyurmak, insanca
yaşayabileceği bir hayat standardına ulaştırmak zorundayız. Bu da, Konya'da,
ekonomik, sosyal ve diğer alanlarda yaşanan sorunların araştırılması ve bu
sorunların giderilmesi yönünde tedbirlerin alınması ile mümkündür.
BAŞKAN - Önerge,
bilgilerinize sunulmuş olup gündemdeki yerini alacak ve Meclis araştırması
açılıp açılmaması konusundaki öngörüşme, sırası geldiğinde yapılacaktır.
Türkiye Büyük Millet
Meclisi Başkanlığının, bazı sayın milletvekillerinin izinli sayılmalarına
ilişkin tezkereleri vardır; okutup, ayrı ayrı oylarınıza sunacağım:
C)
TEZKERELER VE ÖNERGELER
1. – Bazı
milletvekillerine belirtilen sebep ve sürelerle izin verilmesine ilişkin
Başkanlık tezkeresi (3/960)
  17
Ocak 2002
Türkiye
Büyük Millet Meclisi Genel Kuruluna
Aşağıda adları yazılı
sayın milletvekillerimizin hizalarında gösterilen süre ve nedenlerle izinli
sayılmaları, Başkanlık Divanının 11.1.2002 tarihli toplantısında uygun
görülmüştür.
Genel Kurulun onayına
sunulur.
  Ömer
İzgi
  Türkiye
Büyük Millet Meclisi 
  Başkanı
"Adıyaman
Milletvekili Mehmet Özyol, hastalığı nedeniyle 3.12.2001 tarihinden geçerli
olmak üzere, 60 gün."
BAŞKAN - Kabul edenler...
Etmeyenler... Kabul edilmiştir.
"Bolu Milletvekili
İsmail Alptekin, hastalığı nedeniyle 19.12.2001 tarihinden geçerli olmak üzere
21 gün."
BAŞKAN - Kabul edenler...
Etmeyenler... Kabul edilmiştir.
"Bursa Milletvekili
Hayati Korkmaz, hastalığı nedeniyle 4.1.2002 tarihinden geçerli olmak üzere 34
gün."
BAŞKAN - Kabul edenler...
Etmeyenler... Kabul edilmiştir.
"Edirne Milletvekili
Ali Ahmet Ertürk, hastalığı nedeniyle 21.12.2001 tarihinden geçerli olmak üzere
21 gün."
BAŞKAN - Kabul edenler...
Etmeyenler... Kabul edilmiştir.
"İçel Milletvekili
Ali Er, hastalığı nedeniyle 6.11.2001 tarihinden geçerli olmak üzere 15
gün."
BAŞKAN - Kabul edenler...
Etmeyenler... Kabul edilmiştir.
"İstanbul
Milletvekili Süleyman Arif Emre, hastalığı nedeniyle 3.11.2001 tarihinden
geçerli olmak üzere 16 gün ve 12.12.2001 tarihinden geçerli olmak üzere 20
gün."
BAŞKAN - Kabul edenler...
Etmeyenler... Kabul edilmiştir.
"İstanbul
Milletvekili Nazire Karakuş, hatalığı nedeniyle 28.10.2001 tarihinden geçerli
olmak üzere 66 gün."
BAŞKAN - Kabul edenler...
Etmeyenler... Kabul edilmiştir.
"İzmir Milletvekili
Saffet Başaran, hastalığı nedeniyle 10.11.2001 tarihinden geçerli olmak üzere
66 gün."
BAŞKAN - Kabul edenler...
Etmeyenler... Kabul edilmiştir.
"Kilis Milletvekili
Doğan Güreş, mazereti nedeniyle 18.11.2001 tarihinden geçerli olmak üzere 16
gün."
BAŞKAN - Kabul edenler...
Etmeyenler... Kabul edilmiştir.
"Kütahya
Milletvekili Ahmet Derin, hastalığı nedeniyle 6.4.2001 tarihinden geçerli olmak
üzere 85 gün ve 1.9.2001 tarihinden geçerli olmak üzere 122 gün."
BAŞKAN - Kabul edenler...
Etmeyenler... Kabul edilmiştir.
Türkiye Büyük Millet
Meclisi Başkanlığının, bazı sayın milletvekillerinin ödenek ve yolluklarının
verilmesine dair tezkereleri vardır, ayrı ayrı okutup oylarınıza sunacağım.
İlk tezkereyi okutuyorum
:
2. –
Adıyaman Milletvekili Mehmet Özyol’a ödenek ve yolluklarının verilmesine
ilişkin Başkanlık tezkeresi (3/961)
  17
Ocak 2002
Türkiye
Büyük Millet Meclisi Genel Kuruluna
Hastalığı nedeniyle, bu
yasama yılında aralıksız olarak iki ay izin alan Adıyaman Milletvekili Mehmet
Özyol'a, İçtüzüğün 154 üncü maddesi gereğince ödenek ve yolluğunun
verilebilmesi, Başkanlık Divanının 11.1.2002 tarihli toplantısında uygun
görülmüştür.
Genel Kurulun onayına
sunulur.
  Ömer
İzgi
  Türkiye
Büyük Millet Meclisi
  Başkanı
BAŞKAN - Kabul edenler...
Etmeyenler... Kabul edilmiştir.
Diğer tezkereyi
okutuyorum :
3. –
İstanbul Milletvekili Nazire Karakuş’a ödenek ve yolluklarının verilmesine
ilişkin Başkanlık tezkeresi (3/962)
Türkiye Büyük Millet
Meclisi Genel Kuruluna
Hastalığı nedeniyle, bu
yasama yılında aralıksız olarak iki aydan fazla izin alan İstanbul Milletvekili
Nazire Karakuş'a, İçtüzüğün 154 üncü maddesi gereğince ödenek ve yolluğunun
verilebilmesi verilebilmesi Başkanlık Divanının 11.1.2002 tarihli toplantısında
uygun görülmüştür.
Genel Kurulun onayına
sunulur.
  Ömer
İzgi
  Türkiye
Büyük Millet Meclisi
  Başkanı
BAŞKAN - Oylarınıza
sunuyorum: Kabul edenler... Etmeyenler... Kabul edilmiştir.
Öteki tezkereyi
okutuyorum :
4. – İzmir
Milletvekili Saffet Başaran’a ödenek ve yolluklarının verilmesine ilişkin
Başkanlık tezkeresi (3/963)
Türkiye
Büyük Millet Meclisi Genel Kuruluna
Hastalığı nedeniyle, bu
yasama yılında aralıksız olarak iki aydan fazla izin alan İzmir Milletvekili
Saffet Başaran'a İçtüzüğün 154 üncü maddesi gereğince ödenek ve yolluğunun
verilebilmesi Başkanlık Divanının 11.1.2002 tarihli toplantısında uygun
görülmüştür.
Genel Kurulun onayına
sunulur.
  Ömer
İzgi
  Türkiye
Büyük Millet Meclisi
  Başkanı
BAŞKAN - Oylarınıza
sunuyorum: Kabul edenler... Etmeyenler... Kabul edilmiştir.
Öteki tezkereyi
okutuyorum :
5. –
Kütahya Milletvekili Ahmet Derin’e ödenek ve yolluklarının verilmesine ilişkin
Başkanlık tezkeresi (3/964)
Türkiye
Büyük Millet Meclisi Genel Kuruluna
Hastalığı nedeniyle, bu
yasama yılında aralıksız olarak iki aydan fazla izin alan Kütahya Milletvekili
Ahmet Derin'e İçtüzüğün 154 üncü maddesi gereğince ödenek ve yolluğunun
verilebilmesi Başkanlık Divanının 11.1.2002 tarihli toplantısında uygun
görülmüştür.
Genel Kurulun onayına
sunulur.
  Ömer
İzgi
  Türkiye
Büyük Millet Meclisi
  Başkanı
BAŞKAN - Oylarınıza
sunuyorum: Kabul edenler... Etmeyenler... Kabul edilmiştir.
Sayın milletvekilleri,
gündemin "Oylaması Yapılacak İşler" kısmına geçiyoruz.
Türkiye Cumhuriyeti
Hükümeti ile İsrail Devleti Hükümeti Arasında Kara Taşımacılığı Alanında
İlkeler Muhtırasının Onaylanmasının Uygun Bulunduğuna Dair Kanun Tasarısının
açık oylamasına başlıyoruz.
IV. – KANUN
TASARI VE TEKLİFLERİYLE KOMİSYONLARDAN
GELEN DİĞER
İŞLER
1. –
Türkiye Cumhuriyeti Hükümeti ile İsrail Devleti Hükümeti Arasında Kara
Taşımacılığı Alanında İlkeler Muhtırasının Onaylanmasının Uygun Bulunduğuna
Dair Kanun Tasarısı (1/303) (S. Sayısı : 100) (1)
BAŞKAN - Daha önce
yaptığımız oylamada toplantı yetersayısı bulunamadığından -iki defa- bu oylamayı
bugüne ertelemiştik. 
Şimdi, bu oylamayı
yeniden yapacağız.
Oylamanın elektronik
cihazla yapılması hususunu oylarınıza sunuyorum: Kabul edenler... Etmeyenler...
Kabul edilmiştir.
Oylama için 5 dakika süre
vereceğim. Sayın milletvekilleri, oy düğmelerine basarak oylarını
kullanabilirler. Bu süre içerisinde elektronik sisteme giremeyen
milletvekillerinin, salonda hazır bulunan teknik personelden yardım istemelerini;
buna rağmen sisteme giremeyen üyelerin ise, adını, soyadını, seçim çevresini ve
oyunun rengini belirten bir pusula yazıp, teknik personel aracılığıyla, 5
dakikalık süre içerisinde Başkanlığa ulaştırmalarını rica ediyorum.
Açıkoylama olduğu için,
oy pusulası gönderen arkadaşlarımın Genel Kurul salonundan ayrılmamalarını rica
ediyorum.
Oylama işlemini
başlatıyorum efendim.
(Elektronik cihazla
oylama yapıldı)
BAŞKAN - Sayın
milletvekilleri, yapılan açıkoylamada, Genel Kurul Salonunda toplantı
yetersayısının olmadığı anlaşılmıştır.
Grup başkanvekilleri, kaç
dakika ara verelim efendim?
ÖMER VEHBİ HATİPOĞLU
(Diyarbakır) - 5 dakika Sayın Başkan.
İBRAHİM YAŞAR DEDELEK
(Eskişehir) - 10 dakika efendim.
BAŞKAN - Peki efendim,
birleşime 10 dakika ara veriyorum. 
Kapanma Saati : 15.38
İKİNCİ OTURUM
Açılma Saati : 15.53
BAŞKAN : Başkanvekili Kamer GENÇ
KÂTİP ÜYELER : Şadan ŞİMŞEK (Edirne), Cahit Savaş YAZICI
(İstanbul)
BAŞKAN - Türkiye Büyük
Millet Meclisinin 53 üncü Birleşiminin İkinci Oturumunu açıyorum.
IV. – KANUN
TASARI VE TEKLİFLERİYLE KOMİSYONLARDAN
GELEN DİĞER
İŞLER (Devam)
1. – Türkiye
Cumhuriyeti Hükümeti ile İsrail Devleti Hükümeti Arasında Kara Taşımacılığı
Alanında İlkeler Muhtırasının Onaylanmasının Uygun Bulunduğuna Dair Kanun
Tasarısının açık oylaması (1/303) (S. Sayısı : 100) (Devam)
BAŞKAN - Sayın
milletvekilleri, gündemin "Oylaması Yapılacak İşler" kısmında yer
alan uluslararası anlaşmanın oylanması sırasında, Genel Kurul salonunda
toplantı yetersayısı bulanamadığından, birleşime ara vermiştim. 
Yine, aynı anlaşmayı açık
oya sunacağım. 
Açıkoylama için 5
dakikalık bir süre vereceğim; bu süre zarfında, sayın milletvekillerinin
elektronik cihazın düğmelerine basmak suretiyle oylarını kullanmalarını,
elektronik cihazla oy kullanmaları mümkün olmadığı takdirde Divanda bulunan
teknik elemanlardan yardım istemelerini, bu halde de oy kullanamadıkları
takdirde, oyunun rengini belirten bir pusula yazıp Divana göndermelerini rica
ediyorum. 
Biliyorsunuz, bu,
açıkoylamadır. Açıkoylamada, hem oy kullanıp hem de pusula göndermek yanlışlık
olur; ayrıca da, pusula gönderen arkadaşların Genel Kurul salonunda
ayrılmamalarını rica ediyorum.
Şimdi, oylamayı
başlatıyorum.
(Elektronik cihazla
oylama yapıldı)
BAŞKAN - Sayın
milletvekilleri, yapılan ikinci açıkoylamada da toplantı yetersayısı
bulunamamıştır. 
Bu durumda, biliyorsunuz,
açıkoylama yoklama hükmünde olduğu için, İçtüzüğe göre, üst üste yapılan iki
yoklamada toplantı yetersayısı bulunmadığı takdirde, birleşim kapatılıyor. 
Tabiî, 38 bakanımızın
5-6'sı burada olsaydı, herhalde, çalışma yapabilirdik. Neyse... Beni
ilgilendirmez. 
Biz, Divan olarak
çalışmak istiyoruz da...
AYDIN TÜMEN (Ankara) -
Doğru Yol Partisi Grubu burada olsaydı da olurdu. 
BAŞKAN - Efendim, beni
hiç ilgilendirmez. Biz, tabiî, Divan olarak...
AYDIN TÜMEN (Ankara) -
Hükümet de sizi ilgilendirmez. 
BAŞKAN - Neyse... Biz,
Divan olarak çalışmak istiyoruz. 
Bu itibarla, Başbakan
Bülent Ecevit ve Bakanlar Kurulu üyeleri hakkında gensoru önergesini ve sözlü
sorularla diğer denetim konularını sırasıyla görüşmek için, 22 Ocak 2002 Salı
günü saat 15.00'te toplanmak üzere, birleşimi kapatıyorum. 
Kapanma Saati : 15.58





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












