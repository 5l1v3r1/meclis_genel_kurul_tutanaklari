


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















 DÖNEM : 20    CİLT : 30   
YASAMA YILI : 2



T. B. M. M.

TUTANAK DERGİSİ


116 ncı Birleşim

7 . 7 . 1997  Pazartesi




İ Ç İ N D E K İ
L E R


 I. - GEÇEN TUTANAK ÖZETİ

 II. - GELEN KÂĞITLAR

III. - BAŞKANLIĞIN GENEL KURULA SUNUŞLARI

A)  TEZKERELER VE ÖNERGELER

1. - İspanya'ya gidecek olan Cumhurbaşkanı
Süleyman Demirel'e, dönüşüne kadar,
TBMM Başkanı Mustafa Kalemli'nin vekâlet edeceğine
ilişkin Cumhurbaşkanlığı tezkeresi
(3/913)

2. - İspanya'ya gidecek olan Dışişleri
Bakanı İsmail Cem'e, dönüşüne
kadar, Devlet Bakanı Şükrü Sina Gürel'in
vekâlet etmesinin uygun görüldüğüne
ilişkin Cumhurbaşkanlığı tezkeresi
(3/914)

3. - TBMMGenel Kurul ve komisyonlarda bulunan tasarı
ve tekliflerden hangilerinin öncelikli olarak görüşülmesine
devam edilmesi istemine ilişkin Başbakanlık
tezkeresi (3/915)

IV. - HÜKÜMET PROGRAMI

1. - Başbakan A. Mesut Yılmaz tarafından
kurulan Bakanlar Kurulu programının okunması


V. - SORULAR VE CEVAPLAR

A)  YAZILI SORULAR VE CEVAPLARI

1. - Edirne Milletvekili Mustafa İlimen'in,
hakkında kapatma kararı alınan Edirne Koza
Tarım Satış Kooperatifine ilişkin sorusu
ve Sanayi ve Ticaret Bakanı Ali Rıza Gönül'ün
yazılı cevabı (7/2869)

2. - Ankara Milletvekili Ali Dinçer'in, Kırıkkale
İli Karakeçili İlçesinde Sosyal Yardımlaşma
ve Dayanışma Vakfından yardım yapılan
kişilere ilişkin sorusu ve İçişleri
Bakanı Murat Başesgioğlu'nun yazılı
cevabı (7/2883)

3. - Ankara Milletvekili Mehmet Sağdıç'ın,
Porsuk Çayının sanayi atıklarından
korunması için bir çalışma yapılıp
yapılmadığına ilişkin sorusu ve
Çevre Bakanı İmren Aykut'un yazılı
cevabı (7/2902)

4. - Ankara Milletvekili Mehmet Sağdıç'ın,
Polatlı -Beylikköprü Köyündeki MKEKurumu
binasının faaliyete geçmesi konusunda bir
çalışması olup olmadığına
ilişkin sorusu ve Sanayi ve Ticaret Bakanı Ali Rıza
Gönül'ün yazılı cevabı (7/2916)

5. - Bayburt Milletvekili Suat Pamukçu'nun,
Bayburt - Merkez Göldere Köyü muhtarlık
mührünün valilikçe usulsüz olarak geri
alındığı iddiasına ilişkin
sorusu ve İçişleri Bakanı Murat Başesgioğlu'nun
yazılı cevabı (7/2960)

6. - Aydın Milletvekili Yüksel Yalova'nın,
büyükşehir belediyelerine ait otobüslere
reklam veren firmalara ilişkin sorusu ve Sanayi ve Ticaret
Bakanı Ali Rıza Gönül'ün yazılı
cevabı (7/2964)

7. - Gaziantep Milletvekili Mustafa R. Taşar'ın,
Kocaeli -Hereke Beldesinin ilçe yapılıp yapılmayacağına
ilişkin sorusu ve İçişleri Bakanı
Murat Başesgioğlu'nun yazılı cevabı
(7/2973)

8. - Bartın Milletvekili Cafer Tufan Yazıcıoğlu'nun,
tüketicinin ücretsiz yararlanabileceği laboratuvarlara
ilişkin sorusu ve Sanayi ve Ticaret Bakanı Ali Rıza
Gönül'ün yazılı cevabı (7/3033)

9. - Rize Milletvekili Ahmet Kabil'in, ASELSAN tarafından
üretilen bir silaha ilişkin sorusu ve Sanayi ve Ticaret
Bakanı E. Yalım Erez'in yazılı cevabı
(7/3038)

10. - İzmir Milletvekili Atilla Mutman'ın,
itfaiyecilerin çalışma ücretlerine ilişkin
sorusu ve İçişleri Bakanı Murat Başesgioğlu'nun
yazılı cevabı (7/3047)



I. - GEÇEN TUTANAK ÖZETİ



TBMM Genel Kurulu Saat 15.00'te açıldı.

Gündemin “Kanun Tasarı ve Teklifleriyle
Komisyonlardan Gelen Diğer İşler” kısmının
53 üncü sırasında bulunan, Millî
Savunma Bakanlığı ile Kara, Deniz ve Hava Kuvvetleri
Komutanlıklarına Bağlı Kurumlarda Döner
Sermaye Teşkili ve İşletilmesine İlişkin
Kanunda Değişiklik Yapılmasına Dair Kanun
Tasarısının (1/429) (S. Sayısı
: 137) yeniden incelenmek üzere, TBMMİçtüzüğünün
75 inci maddesi gereğince geri gönderilmesine ilişkin
Başbakanlık tezkeresi kabul edildi.

Gündemin “Kanun Tasarı ve Teklifleriyle
Komisyonlardan Gelen Diğer İşler” kısmının
:

1 inci sırasında bulunan 23,

2 nci sırasında bulunan 132,

3 üncü sırasında bulunan
164,

4 üncü sırasında bulunan
168,

Sıra sayılı kanun tasarılarının
görüşmeleri, İçtüzüğün
78 inci maddesine göre, Hükümetçe talep
edilmediğinden,

5 inci sırasında bulunan 232,

10 uncu sırasında bulunan 142,

12 nci sırasında bulunan 160,

15 inci sırasında bulunan 202,

16 ncı sırasında bulunan 204,

17 nci sırasında bulunan 205,

20 nci sırasında bulunan 222,

156 ncı sırasında bulunan 337,

Sıra sayılı kanun tasarı
ve tekliflerinin görüşmeleri ise ilgili komisyon
yetkilileri Genel Kurulda hazır bulunmadıklarından,

Ertelendi.

6 ncı sırasında bulunan, Dernekler
Kanununda Değişiklik Yapılmasına Dair
Kanun Teklifi (2/730, 2/441, 2/450, 2/622) (S. Sayısı
: 318) ile,

7 nci sırasında bulunan, Anayasa Mahkemesinin
Kuruluşu ve Yargılama Usulleri Hakkında Kanunun
Bazı Maddelerinin Değiştirilmesine Dair Kanun
Teklifinin (2/568, 1/564, 2/407, 2/449) (S. Sayısı
: 326),

Yapılan görüşmelerden sonra
kabul edilip, kanunlaştığı açıklandı.

Alınan karar gereğince, Başbakan
A. Mesut Yılmaz tarafından kurulan Bakanlar Kurulu
Programının okunması için, 7 Temmuz
1997 Pazartesi günü saat 15.00'te toplanmak üzere,
birleşime 16.57'de son verildi.

Hasan Korkmazcan

Başkanvekili

  Fatih Atay   Mustafa Baş

 Aydın
   İstanbul

  Kâtip Üye   Kâtip Üye



No. : 162

II. - GELEN KÂĞITLAR

4 . 7 . 1997  CUMA

Raporlar

1. - 1615 Sayılı Gümrük Kanununda
Değişiklik Yapılması Hakkında Kanun
Tasarısı ile Gümrük Kanununda Değişiklik
Yapılması Hakkında 564 Sayılı
Kanun Hükmünde Kararname ve Plan ve Bütçe
Komisyonu Raporu (1/302, 1/278) (S. Sayısı : 341)
(Dağıtma tarihi : 4.7.1997) (GÜNDEME)

2. - Refah Partisi Grup Başkanvekili Kayseri
Milletvekili Salih Kapusuz ve Doğru Yol Partisi Grup Başkanvekili
Ankara Milletvekili Saffet Arıkan Bedük'ün, Yap-İşlet
Modeli ile Elektrik Enerjisi Üretim Tesislerinin Kurulması
ve İşletilmesi ile Enerji Satışının
Düzenlenmesi Hakkında Kanun Teklifi ve Sanayi, Ticaret,
Enerji, Tabiî Kaynaklar, Bilgi ve Teknoloji ve Plan ve Bütçe
komisyonları raporları (2/835) (S. Sayısı
: 348) (Dağıtma tarihi : 4.7.1997) (GÜNDEME)

3. - Yüksek Öğretim Kurumları
Teşkilâtı Hakkında 41 Sayılı
Kanun Hükmünde Kararnamenin Değiştirilerek
Kabulüne Dair 2809 Sayılı Kanuna İki
Ek Madde Eklenmesi Hakkında Kanun Tasarıları
ve Millî Eğitim, Kültür, Gençlik ve
Spor ve Plan ve Bütçe komisyonları raporları
(1/609, 1/614) (S. Sayısı : 351) (Dağıtma
tarihi : 4.7.1997) (GÜNDEME)

No. : 163

7 . 7 . 1997  PAZARTESİ

Teklifler

1. - Ağrı Milletvekili Celal Esin ve 3
Arkadaşının; Bir İl ve Dört İlçe
Kurulması Hakkında Kanun Teklifi (2/882) (İçişleri
ve Plan ve Bütçe komisyonlarına) (Başkanlığa
geliş tarihi : 30.6.1997)

2. - Muğla Milletvekili Zeki Çakıroğlu'nun;
Türk Optometri ve Optik Meslekler Kanun Teklifi (2/883) (Adalet
ve Sağlık, Aile, Çalışma ve Sosyal
İşler komisyonlarına) (Başkanlığa
geliş tarihi : 1.7.1997)

3. - Samsun Milletvekili Murat Karayalçın'ın;
3065 Sayılı Kanunun Bazı Maddeleri ile 2982
Sayılı Kanunun Bir Maddesinde Değişiklik
Yapılması Hakkında Kanun Teklifi (2/884)
(Plan ve Bütçe Komisyonuna) (Başkanlığa
geliş tarihi : 1.7.1997)

Raporlar

1. - Erzurum Milletvekili Zeki Ertugay ve 14 Arkadaşının;
Tarihî Türk Ocağı Binasının
Kamu Yararına Çalışan Türk Ocakları
Umumî Merkezine Devrine Dair Kanun Teklifi ile Çanakkale
Milletvekili Cumhur Ersümer ve 37 Arkadaşının
ve Ankara Milletvekili Şaban Karataş ve 15 Arkadaşının
Aynı Mahiyetteki Kanun Teklifleri ve Plan ve Bütçe
Komisyonu Raporu (2/679, 2/53, 2/470) (S. Sayısı
: 347) (Dağıtma tarihi : 7.7.1997) (GÜNDEME)

2. - Gümüşhane Milletvekili Lütfi
Doğan ve 41 Arkadaşının; Yüksek Öğretim
Kurumları Teşkilâtı Hakkında
41 Sayılı Kanun Hükmünde Kararnamenin
Değiştirilerek Kabulüne Dair 2809 Sayılı
Kanuna Bazı Maddeler Eklenmesi Hakkında Kanun Teklifi
ve İçtüzüğün 37 nci Maddesine
Göre Doğrudan Gündeme Alınma Önergesi
(2/92) (S. Sayısı : 350) (Dağıtma tarihi
: 7.7.1997) (GÜNDEME)

Sözlü Soru Önergesi

1. - Ankara Milletvekili Ömer Ekinci'nin, ithal
et ve hayvancılığın geliştirilmesi
konusunda yapılan çalışmalara ilişkin
Tarım ve Köyişleri Bakanından sözlü
soru önergesi (6/582) (Başkanlığa geliş
tarihi : 3.7.1997)

Yazılı Soru Önergeleri

1. - Manisa Milletvekili Tevfik Diker'in, İş
Teftiş Kurulu Başkanının resmî
aracı özel işlerinde kullandığı
iddiasına ilişkin Çalışma ve
Sosyal Güvenlik Bakanından yazılı soru
önergesi (7/3115) (Başkanlığa geliş
tarihi : 3.7.1997)

2. - Manisa Milletvekili Tevfik Diker'in, Bakanlık
özel kalemine alınan ihtiyaç maddelerinin bedeline
ilişkin Çalışma ve Sosyal Güvenlik
Bakanından yazılı soru önergesi (7/3116)
(Başkanlığa geliş tarihi : 3.7.1997)

3. - Kocaeli Milletvekili Bekir Yurdagül'ün,
sekiz yıllık kesintisiz eğitim konusundaki çalışmalara
ilişkin Millî Eğitim Bakanından yazılı
soru önergesi (7/3117) (Başkanlığa geliş
tarihi : 3.7.1997)

4. - Tekirdağ Milletvekili Bayram Fırat
Dayanıklı'nın, Çerkezköy -İstanbul
tren seferlerinin başlatılıp başlatılmayacağına
ilişkin Ulaştırma Bakanından yazılı
soru önergesi (7/3118) (Başkanlığa geliş
tarihi : 3.7.1997)

Süresi İçinde Cevaplandırılmayan
Yazılı Soru Önergeleri

1. - İzmir Milletvekili Hakan Tartan'ın,
belediyelere yapılan yardımlara ilişkin Başbakandan
yazılı soru önergesi (7/2845)

2. - Gaziantep Milletvekili Mustafa R. Taşar'ın,
Jandarma Genel Komutanlığı birliklerine, gönderildiği
iddia edilen namaz ibadetiyle ilgili bir genelgeye ilişkin
Başbakandan yazılı soru önergesi (7/2847)

3. - Gaziantep Milletvekili Mustafa R. Taşar'ın,
Türk Cumhuriyetlerine yapılan matbaa yardımlarına
ilişkin Başbakandan yazılı soru önergesi
(7/2848)

4. - Aydın Milletvekili Cengiz Altınkaya'nın,
Başbakanlık Müsteşar Yardımcısının
görevden alınmasının nedenine ilişkin
Başbakandan yazılı soru önergesi (7/2849)

BİRİNCİ OTURUM

Açılma Saati : 15.00

7 Temmuz 1997 Pazartesi

BAŞKAN : Başkanvekili Hasan
KORKMAZCAN

KÂTİP ÜYELER : Zeki
ERGEZEN (Bitlis), Kadir BOZKURT (Sinop)



BAŞKAN - Türkiye Büyük Millet
Meclisinin 116 ncı Birleşimini açıyorum.

Sayın milletvekilleri, görüşmelere
başlıyoruz.

Başkanlığın Genel Kurula
sunuşları vardır.

Cumhurbaşkanlığı tezkereleri
vardır; okutup bilgilerinize sunacağım:

III. - BAŞKANLIĞIN GENEL KURULA
SUNUŞLARI

A)  TEZKERELER VE ÖNERGELER

1. - İspanya'ya gidecek olan Cumhurbaşkanı
Süleyman Demirel'e, dönüşüne kadar,
TBMM Başkanı Mustafa Kalemli'nin vekâlet edeceğine
ilişkin Cumhurbaşkanlığı tezkeresi
(3/913)

 4 Temmuz 1997

Türkiye Büyük Millet Meclisi
Başkanlığına

7-9 Temmuz 1997 tarihlerinde Madrid'de düzenlenecek
NATO Devlet ve Hükümet Başkanları Zirvesine
katılmak üzere, İspanya'yı ziyaret edeceğimden,
dönüşüme kadar Cumhurbaşkanlığına,
Türkiye Cumhuriyeti Anayasasının 106 ncı
maddesi uyarınca, Türkiye Büyük Millet Meclisi
Başkanı Doç. Dr. Mustafa Kalemli vekâlet
edecektir.

Bilgilerinize sunarım.

 Süleyman Demirel

 Cumhurbaşkanı

BAŞKAN - Bilgilerinize sunulmuştur.

Diğer tezkereyi okutuyorum:

2. - İspanya'ya gidecek olan Dışişleri
Bakanı İsmail Cem'e, dönüşüne
kadar, Devlet Bakanı Şükrü Sina Gürel'in
vekâlet etmesinin uygun görüldüğüne
ilişkin Cumhurbaşkanlığı tezkeresi
(3/914)

3 Temmuz 1997

Türkiye Büyük Millet Meclisi
Başkanlığına

NATO Madrid Zirvesine katılmak üzere,
7 Temmuz 1997 tarihinde İspanya'ya gidecek olan Dışişleri
Bakanı İsmail Cem'in dönüşüne
kadar, Dışişleri Bakanlığına,
Devlet Bakanı Prof. Dr. Ş. Sina Gürel'in vekâlet
etmesinin, Başbakanın teklifi üzerine uygun
görülmüş olduğunu bilgilerinize sunarım.

 Süleyman Demirel

 Cumhurbaşkanı

BAŞKAN - Bilgilerinize sunulmuştur.

Başbakanlığın, İçtüzüğün
78 inci maddesine göre verilmiş bir tezkeresi vardır;
okutuyorum:

3. - TBMMGenel Kurul ve komisyonlarda bulunan
tasarı ve tekliflerden hangilerinin öncelikli olarak
görüşülmesine devam edilmesi istemine ilişkin
Başbakanlık tezkeresi (3/915)

4.7.1997

Türkiye Büyük Millet Meclisi
Başkanlığına 

Türkiye Büyük Millet Meclisi İçtüzüğünün
78 inci maddesinde “Bakanlar Kurulunun herhangi bir sebeple
çekilmesi halinde yeni Bakanlar Kurulu güvenoyu alıncaya
kadar, Anayasa ve İçtüzük değişiklikleri
hariç, kanun tasarı ve tekliflerinin komisyonlarda
ve Genel Kurulda görüşülmesi ertelenir. Ancak,
Bakanlar Kurulunun öncelikli olduğunu bir yazı
ile Başkanlığa bildirdiği kanun tasarı
ve tekliflerinin görüşülmesine devam olunur”
hükmü yer almıştır. 

Belirtilen hüküm uyarınca Türkiye
Büyük Millet Meclisi Genel Kurul ve komisyon çalışmalarının
devamını teminen, Genel Kurul ve komisyonlarda bulunan
kanun tekliflerinden ekli listede belirtilenlerin görüşülmesine
devam olunması Bakanlar Kurulunca uygun görülmüştür.


Gereğini arz ederim.

 Mesut Yılmaz

 Başbakan

LİSTE: 

- Yap-İşlet Modeli ile Elektrik Enerjisi
Üretimi Tesislerinin Kurulması ve İşletilmesi
ile Enerji Satışının Düzenlenmesi
Hakkında Kanun Teklifi (2/835)

- 4059 Sayılı Hazine Müsteşarlığı
ile Dış Ticaret Müsteşarlığı
Teşkilat ve Görevleri Hakkında Kanunda Değişiklik
Yapılmasına İlişkin Kanun Teklifi (2/832)

BAŞKAN - Bilgilerinize sunulmuştur. 

Gündemin “Özel Gündemde Yer Alacak
İşler” kısmına geçiyoruz.


IV. - HÜKÜMET PROGRAMI

1. - Başbakan A. Mesut Yılmaz tarafından
kurulan Bakanlar Kurulu programının okunması


BAŞKAN - Başbakan Sayın Mesut
Yılmaz tarafından kurulmuş bulunan Bakanlar
Kurulunun Programı okunacaktır. 

Bakanlar Kurulu Programını okumak üzere,
Başbakan Sayın Mesut Yılmaz'ı Kürsüye
davet ediyorum. 

Buyurun Sayın Başbakan. (ANAP sıralarından
ayakta alkışlar, DSP, CHP ve DTP sıralarından
alkışlar.)

BAŞBAKAN A. MESUT YILMAZ (Rize) - Sayın
Başkan, değerli milletvekilleri; 55 inci Hükümetin
Programını sunmak üzere huzurunuzda bulunuyorum.


Programı okumaya başlamadan önce,
bazı baskı hataları nedeniyle, burada okuduğum
metnin geçerli olduğunu bir defa daha dikkatinize sunmak
isterim. 

Değerli milletvekilleri, Anavatan Partisi, Demokratik
Sol Parti ve Demokrat Türkiye Partisi, ülkeyi, 54 üncü
Hükümet tarafından içine düşürüldüğü
rejim ve devlet bunalımından kurtarmak, içeride
ve dışarıda kaybolan güveni yeniden tesis
ederek, toplumdaki gerginliği ortadan kaldırmak ve
uzlaşmayı güçlendirmek, ahlakî
yozlaşmayı durdurmak, kamu yönetimindeki yıpranmaya
son vermek, vatandaşın temiz toplum ve yönetim
özlemini gerçekleştirmek, ülke ekonomisini
yeniden üretken niteliğe kavuşturmak ve devletin
saygınlığını sağlamak, laik
demokratik cumhuriyeti güçlendirmek amaçlarıyla
bir araya gelerek, 55 inci Koalisyon Hükümetini kurmuşlardır.

Hükümetimizin gerçekleştireceği
uygulamaların başında, devletin güvenilirliğinin
yeniden tesis edilmesi gelmektedir. 

Hedef, devletin yaptığı her işe
vatandaşın güven duyması ve herkesin
aynı yasa uygulamasına muhatap olmasıdır.

Hükümetimizin en önemli önceliği,
Anayasamızın öngördüğü temsilde
adalet, yönetimde istikrar ilkesini sağlayan bir genel
seçimin gerekli kıldığı nüfus
sayımı veya tespitinin yapılması ile
seçmen kütüklerinin yeniden yazılmasına
imkân tanıyan yasal düzenlemelerin yapılmasıdır.
Bu bağlamda, yurt dışında bulunan vatandaşlarımızın
bulundukları ülkelerde oy kullanabilmeleri için
gerekli yasal düzenlemeler ve girişimler yapılacaktır.

Hükümetimiz, adaletli bir seçimin
gerekli kıldığı bu düzenlemeleri
en sağlıklı bir şekilde yapmaya gayret
edecek ve ekonomiyi seçim ekonomisi tahribatına
uğratmadan, devlet imkânlarını seçim
yatırımları uğruna savurganca kullanmadan
ülkeyi bir genel seçime taşıyacaktır.

Çağdaş devletin hedefi, bir yandan,
kuvvetler ayrılığı ilkesini, hukukun
üstünlüğü ve demokrasi zemininde hayata
geçirirken, diğer bir deyişle, iktidarı
sınırlarken, aynı zamanda, yönetimin
daha etkili olmasını sağlamaktır. Bu
husus, cumhuriyetin temel hedefleri arasındadır.

Hükümetimiz, cumhuriyetimizin demokratik,
laik ve sosyal hukuk devleti niteliklerini özenle koruyarak,
düşünce ve anlatım, vicdan ve dinî
inanç özgürlüklerini ve girişimciliği
geliştirmeyi toplumsal hayatın vazgeçilmez
ilkeleri saymaktadır.

İnsan haklarına saygı, Anayasamızda
ve Türkiye'nin taraf olduğu çeşitli uluslararası
antlaşmalarda da ifadesini bulan bir insanlık idealidir.
Hükümetimiz, bu idealin gerçekleşmesi,
Türkiye'de insan haklarının, çağdaş,
evrensel ölçülere uygun bir anlayışla
korunması ve geliştirilmesi, insan haklarıyla
bağdaşmayan uygulamalara meydan verilmemesi için
gerekli önlemleri alacaktır.

Kurulan Koalisyon Hükümetinin önde
gelen hedefi, milletimizin vazgeçilmez değerleriyle
devletimizin değiştirilemez ve değiştirilmemesi
gereken nitelikleri arasındaki birlikteliği sağlamak
ve sürdürmektir.

Demokrasimizin eksikliklerini gidermek için
gerekli düzenlemeler yapılacaktır. Kendi insanımıza
borcumuzun bir gereği olarak, insan hakları açısından,
Türkiye, çağımızın en üst
düzey ülkeleri arasına çıkarılacaktır.

Hükümetimiz, hukukun üstünlüğü
ilkesine bağlı kalarak, demokratik rejimi tüm
kurumlarıyla eksiksiz olarak işletmeyi taahhüt
etmektedir.

Hükümetimizin en belirgin özelliklerinden
birisi de, uzlaşma kültürünü güçlendirici
davranışlar sergilemek olacaktır. Bu çerçevede,
 Hükümetimiz, Ekonomik ve Sosyal Konseyin, ekonomik
ve sosyal politikaların oluşturulmasına etkin
bir şekilde katılımını sağlayacaktır.

Ayrıca, muhalefet partileriyle düzenli
bilgilendirme toplantıları yapılacak, demokratik
katılımcılığın tüm
gerekleri yerine getirilecektir. 

Anayasada yapılan değişikliklere
paralel olarak kamu çalışanlarına sağlanan
sendikal hakların tam olarak kullanılması
ve bu hakların geliştirilmesi için gerekli
çaba gösterilecektir. 

Kişi hak ve özgürlüklerinin
korunması, geliştirilmesi, modern devlet olmanın
ve demokrasinin vazgeçilmez unsurlarıdır.


Demokrasinin olmadığı yerde basın
özgürlüğünden, basın özgürlüğünün
olmadığı yerde kişisel hak ve özgürlüklerden,
demokrasiden, hukukun üstünlüğünden söz
edilemez. Basının kendi kendisini kontrol etmesi
esastır. Bunun nasıl yapılacağı
bir yasayla düzenlenecektir. Basınla ilgili mevcut
yasalar, basın kuruluşlarıyla birlikte yukarıdaki
ilkeler ışığında değerlendirilecektir.


Kamu yönetimine güvenin temel koşullarından
biri de, idarî işlemlerde gizlilik ilkesine sığınmamaktır.
Biz, Türkiye'nin çağdaş ülke olması,
demokrasinin tam işleyebilmesi için idarî işlemlerde
gizlilik ilkesinin terk edilerek açıklık
ilkesine geçilmesinin gerekliliğine inanıyoruz.
Bu amaçla, bilgiye ulaşma serbestisini sağlayacak,
vatandaşın bilgi alma hakkını kullanmasına
tam olarak imkân tanıyacak yasa tasarılarını
Hükümetimiz döneminde Yüce Meclise sunacağız.


Kamu yönetiminin yeniden yapılandırılmasında
amaç, devleti hizmet sunan, vatandaşlarına
güvenen, onlara güven veren ve bireyi önplana çıkaran
bir yapının oluşturulmasıdır.


Ülkemizde kamu yönetiminin yeniden yapılandırılması
kaçınılmazdır. Bu yeniden yapılandırmayla
merkezî yönetim hantallıktan kurtarılarak
halkın devletle bütünleşmesi sağlanacaktır.


Kamu personel rejimindeki sorunların çözümüne
önem verilecektir. Tutumlu ve etkin bir devlet teşkilatının
gerekli kıldığı sayıda kamu görevlisinin
istihdamına yönelik çalışmalar
yapılacaktır. 

Kamu yönetiminin iyileştirilmesiyle birlikte
yerel yönetimlerin etkinleştirilmesi ve güçlendirilmesi
de ele alınacaktır. Yerel yönetim ve merkezî
yönetim arasındaki görev, yetki ve kaynak paylaşımı
yeniden düzenlenecek, hizmetlerin büyük ölçüde
yerel yönetimlerce yerine getirilmesine ağırlık
verilecektir. Bu yapının etkin kontrol mekanizmaları
oluşturulacaktır. Bürokratik işlemler
azaltılacak, vatandaşa güven esas olacaktır.


Yerel hizmetlere ilişkin kararların
alınması, uygulanması ve denetlenmesi süreçlerinde
demokratik katılımı ve şeffaflığı
sağlayıcı tedbirler alınacaktır.

Adalet hizmetlerinde adil, hızlı, etkin
ve ekonomik sonuç almayı sağlamak üzere,
teşkilat yapısında, hukuk kurallarında,
hâkim, savcı ve adalet meslek personeline ilişkin
politikalarda köklü düzenlemeler yapılacaktır.
Bu arada, idarî yargının hızlandırılması
amacıyla hazırlanmış bulunan yasa teklif
ve tasarılarının bir an önce yasalaştırılması
için çaba gösterilecektir. 

54 üncü Hükümet döneminde
ortaya çıkan olaylar, yargı bağımsızlığının
ve etkili denetimin önemini çok açık
bir şekilde ortaya koymuştur.

Yargı bağımsızlığı
ve yargıçlık güvencesi ilkelerinin fiilen
hayata geçirilebilmesi için, Hâkimler ve Savcılar
Yüksek Kurulunun bağımsız olarak yetkilerini
kullanmasını ve bu görevlerini yerine getirmesini
sağlayacak bir düzenleme gerekmektedir. Bu çerçevede,
Kurulda görev alan yargıçların her türlü
etkilerden uzak olarak, yalnızca Anayasaya, yasalara ve
vicdanî kanaatlerine göre karar vermelerine olanak
sağlanmalıdır.

Yargı bağımsızlığını
tam olarak sağlamak üzere gerekli tüm yasal düzenlemeler,
Hükümetimiz döneminde gerçekleştirilecektir.

Milletvekili dokunulmazlığı ve
kamu görevlilerinin yargılanmasındaki ayrıcalıkların
daraltılmasına yönelik anayasal ve yasal değişikliklerin
yapılması için çaba gösterilecektir.


Organize suç örgütleriyle etkili
ve kararlı bir şekilde mücadele edilecektir.


Yürürlükteki yasalar gözden geçirilerek,
günün şartlarına cevap vermeyen hükümlerinde
gerekli düzenlemeler sağlanacak ve usul yasaları
günün şartlarına göre geliştirilecektir.


Yargıdaki tıkanıklıklar
giderilecek, davaların hızlı ve etkin sonuçlandırılması
sağlanacaktır. Bu amaçla, yargı teşkilatı
yeniden yapılandırılacaktır. Yargı
sisteminin modern araç ve gereçlerle takviyesi ve
bilgisayar kullanımının yaygınlaştırılmasına
yönelik çalışmalar hızlandırılacaktır.

Mahkemelerimizin iş yoğunluğunu azaltmak
amacıyla, davacı ile davalı arasındaki
uyuşmazlıkların uzlaşma veya tahkim
yoluyla çözümünü özendirecek yeni
düzenlemeler yapılacaktır.

Vatandaşlar ile idare arasındaki ihtilafların
azaltılması ile vatandaşın yönetime
karşı korunmasında, diğer çağdaş
demokratik ülkelerde olduğu gibi, yargıdışı
denetim kurumları oluşturulacaktır.

Duruşma saygınlığının
ve güvenliğinin sağlanması için gerekli
önlemler alınacaktır. 

Ceza infaz kurumları ile tutukevlerinin kuruluş
ve idaresi yeniden düzenlenecek, güvenlik ve disiplin
tam olarak sağlanacaktır. Hükümlülerin
topluma yeniden kazandırılmasına önem
verilecektir. 

Ülke bütünlüğünü
bozmaya yönelik eylemlerle ve terörle etkin ve kararlı
bir şekilde mücadele sürdürülecektir.
Bu mücadelede, hukuk kuralları çerçevesinde
hareket edilecek ve alınacak tedbirlerden halkın
zarar görmemesine özen gösterilecektir. 

Anayasa değişikliklerinin gerektirdiği
uyum yasalarının çıkarılmasına
hız verilecektir.

Son zamanlarda ortaya çıkan suç
örgütleri ve faili meçhul cinayetler, zaman zaman
halkımızın ve ülkenin bir numaralı
sorunu haline gelmektedir. 

Bugünkü yasalar ve yargı sistemi
ile bu mücadelede eksikliklerimizin olduğu anlaşılmıştır.
Her türlü kanunsuzluğun yanı sıra,
yolsuzluklarla da en etkili şekilde mücadele etmek,
Hükümetimizin varoluş sebeplerinden biridir. 

Yolsuzluklar, ülkemizde toplumsal güveni
sarsmakta ve beşerî sermayemizi tahrip etmektedir.


Yolsuzluk, devlet gücünün istismarıdır.
Bu olay, devletin her kademesindeki bazı sorumluların
kendilerini hukukun üstünde görmelerine yol açmakta,
bu da tüm topluma yaygınlaşan bir alışkanlık
haline gelme tehlikesini taşımaktadır. 

Yolsuzlukları önlemede temel ilke, devlet
gücünü ve yetkisini kullanan her seviyedeki sorumluların,
her an topluma hesap verebilir ve denetime açık
olmasıdır.

Bu amaçla, denetim kuruluşlarının,
her türlü siyasî etkinin dışında
yapılanmalarını sağlayacak düzenlemelere
gidilecektir.

Kurallar kolay anlaşılır hale
getirilecek, idarenin uygulamada sübjektif davranışları,
hizmette esneklik azaltılmadan önlenecektir.

Devletin her türlü mal ve hizmet alımında
rekabet sağlanacaktır.

Sayın milletvekilleri, Güneydoğu
Anadolu'nun sorunları, aslında etnik nedenlerden
değil, coğrafî, sosyal ve ekonomik nedenlerden,
bölgenin feodal yapısından ve dış
tertip ve tahriklerden kaynaklanmıştır. Bölücü
teröre karşı mücadele etkili biçimde
sürdürülürken, demokratik hukuk devleti kurallarına
tam bağlılık güvence altına alınacaktır.
Bu anlayışımızın bir ürünü
olarak, bölgedeki ciddî boyutlu güvenlik sorunu,
sosyal ve ekonomik çözümlerle ve uluslararası
ilişkilerle bir arada ve bütünlük içinde
değerlendirilecek ve bu çerçevede gerekli politikalar
oluşturulacak ve kararlılıkla uygulanacaktır.

Güneydoğu Anadolu Projesi, Türkiye'nin
ve Güneydoğu Anadolu'nun en önemli projesidir. Bu
bölgedeki tarımsal ve sınaî üretimin
artması ile üretilen enerjinin yurtiçinde kullanılması,
tüm ülke ekonomisini etkileyecektir. Bölgede yeni
yatırım sahalarının açılması,
insanımıza iş imkânı sağlanması,
bozuk olan gelir dağılımını iyileştirecektir.
Bu manada, bölgedeki tarım, tarımsal sanayi
ve imalat sanayiinin gelişmesi için özel sektöre
ve bölge girişimcilerine, küçük ve
orta ölçekli işletmelere, esnaf ve sanatkârlara
her türlü destek ve teşvik sağlanacaktır.

Güneydoğu Anadolu'nun ekonomik ve sosyal
kalkınmasını sağlamak için, bir
yandan yöredeki özel yatırımlar teşvik
edilirken, bir yandan kamu sektörünün bölgede
gelişmeyi hızlandıracak öncü yatırımlar
yapması sağlanacaktır.

Güneydoğu Anadolu'da evlerde ve küçük
işletmelerde fason imalat yapmayı özendirmek
suretiyle bölgede istihdam olanaklarının yaratılması
için gereken önlemler alınacaktır.

Bölgede hayvancılığın
yeniden geliştirilmesine yönelik projeler uygulamaya
konulacaktır.

Güvenlik nedeniyle köylerini boşaltmak
zorunda kalan vatandaşlarımızın sorunlarına
süratle çözüm getirilecektir. Bölgede
üretkenliği artırıcı bir yerleşim
düzenlemesine geçilecektir.

Bölgede güvenlik önlemleri nedeniyle
kapatılmış okulların öğrencilerine
eğitimde fırsat eşitliğini sağlayabilmek
için, yatılı bölge okullarının
imkânları ve kapasiteleri geliştirilecektir.
Bu çerçevede, meslekî ve teknik eğitim
olanaklarından da bölgenin daha fazla yararlanması
sağlanacaktır.

Geçmişte bölge ekonomisine önemli
katkısı olan sınır ticaretinin önündeki
engelleri kaldırmak için, gereken önlemler
alınacaktır. Sınır ticaretindeki bu
düzenlemelerde, bölgedeki üreticimizi koruyacak
ve kollayacak önlemlere önem verilecektir. Böylece,
sınır ticaretinin, yeniden, bölgenin ekonomik
ve sosyal kalkınmasına katkıda bulunması
sağlanacaktır.

Güneydoğu Anadolu'nun, dolayısıyla
tüm ülkemizin güvenliğine yönelik tehdit
oluşturan Kuzey Irak'taki otorite boşluğu giderilinceye
ve Irak'ın toprak bütünlüğü sağlanıncaya
kadar, bölgeye yönelik gerekli her türlü önlem
alınmaya devam edilecektir.

Güvenlik güçlerimiz, eğitim
ve donanım açısından gelişmekle
beraber polis sayımız, nüfusa oranla gelişmiş
ülkeler düzeyine çıkartılamamıştır.
Güvenlik güçlerinin eğitiminin geliştirilmesine
ve teknolojik gelişmeye uygun donanım sağlanmasına
devam edilecektir.

Polisimizin vatandaşla yeniden kaynaşması
sağlanacak, güvenlik güçlerine güven
artırılacak, teşkilat üzerine gölge
düşürülmeyecek ve şeffaflık
sağlanacaktır.

Halkın ve gençlerimizin uyuşturucu
ve zararlı alışkanlıklardan korunması
için önlemler alınacaktır. 

Organize suç örgütleriyle kararlılıkla
mücadele edilecek ve yasal düzenlemeler yapılacaktır.

Terör, Türkiye'nin uzun yıllardır
güvenliğini, ekonomisini, içpolitikasını,
dışpolitikasını olumsuz etkilemekte,
ülkenin kaynaklarını tüketmekte ve ülkenin
gücüne ve hareket kabiliyetine sekte vurmaktadır.

Güvenlik güçlerimizin cansiparane
mücadelesine rağmen, maalesef, olağanüstü
hali kaldıracak şartlar henüz tam olarak oluşmamıştır.

Terör tedirginliği ve kuşkusu devam
ettiği sürece, ülkenin gelişmesi için
gerekli bazı adımlar atılamamaktadır.
Bugüne kadar, gerek güvenlik güçlerimizin
gerekse sivil halkımızın verdiği zayiat
tahammül ölçüleri dışında
olmasına rağmen, halkımızın ülke
bütünlüğü için katlandığı
fedakârlık her türlü takdirin ötesindedir.

Ancak, şunu kabul etmek gerekir ki, olay, uzun
zamandır, sadece güvenlik meselesi olarak görülmüştür.
Hükümetimiz döneminde ise, sorun, sadece güvenlik
sorunu olarak görülmeyecek, bölgeye yönelik
ekonomik ve sosyal politikalara da gereken önem verilecektir.

Türkiye'de devlet-vatandaş kaynaşması
gerekli şekilde sağlanamamış olup, bu,
Güneydoğu Anadolu'da daha çarpıcı
boyutlarda kendini göstermektedir.

Terör sorununda, güvenlik tedbirlerinin
yanında, terörün dış kaynakları
üzerine gidilecek, teröre destek veren ülkelerle
olan politikalar değerlendirilecek, terörün dış
desteği, gerek ülke bazında gerek örgüt
bazında önlenmeye çalışılacaktır.

Güvenlik güçlerinin caydırıcılığını
artırıcı önlemler alınacaktır.

Bölgede iş olanakları artırılacaktır.

Terör ve bölücü eylemlerle mücadele
kesintisiz ve kararlılıkla devam edecek, alınacak
tedbirlerle hukuk içinde kalınmak suretiyle vatandaşımız
tedirgin edilmeyecek, zararları karşılanacaktır.

Güneydoğuda terörle mücadelede
önemli işlevler gören köy koruculuğu
sisteminin nitelikli elemanlarından uygun görülenlerin,
zamanla güvenlik güçleri içerisinde, diğerlerinin
de güvenlik güçleri dışında
istihdam imkânları oluşturulacaktır.

Terörün verdiği zarar halkımızın
da desteğiyle önlendiğinde, ülkemizin ve bilhassa
terörden zarar gören bölgenin gelişme potansiyeli
artırılacaktır.

Özel time daha sağlıklı bir
düzenleme getirilecektir.

Sayın milletvekilleri, bulunduğumuz bölgede,
istikrarın korunması ve ülkemize yönelik
her türlü tehditlere karşı caydırıcı
olabilmek için, etkin bir savunma gücüne sahip
olma ihtiyacı aşikârdır. Ulusun ve vatanın
bekasıyla doğrudan ilgisi nedeniyle, Silahlı
Kuvvetlerle ilgili yatırım ve harcamaların
kısılması mümkün değildir.
Bu nedenle, Silahlı Kuvvetlerin modernizasyonu gayretleri
stratejik hedef planlarına uygun olarak yürütülecek
ve on yıllık tedarik planları, Yasama Organından
geçirilmek suretiyle, uygulamalarına işlerlik
kazandırılacaktır.

Savunma sanayii politika ve strateji dokümanı
en kısa zamanda hazırlancak ve savunma sanayiinde
dışa bağımlılığın
azaltılması hususunda her türlü faaliyet
desteklenecektir. Bu maksatla, yerli ve yabancı özel
sektöre açık, dünya piyasalarıyla
rekabet gücüne ve ihracat potansiyeline sahip, yeni
teknolojilere süratle uyabilen, kendini yenileme  kabiliyeti
olan, dost ve müttefik ülkelerle dengeli işbirliğini
mümkün kılan bir millî savunma sanayiinin
oluşturulması vazgeçilmez hedefimiz olacaktır.

Son yıllarda Silahlı Kuvvetlerimizin
eriştiği üstün moral gücü, eğitim
seviyesi, disiplini ve modern yapısı muhafaza edilmek
suretiyle, caydırıcı niteliği korunacak
ve dost ülkelerle ekonomik ve askerî eğitim işbirliği
faaliyetlerimiz artarak devam edecektir.

Silahlı Kuvvetlerimizin, belirtilen ülkelere,
eğitim tecrübesi aktarması yanında, bu
ülkelerin silahlı kuvvetlerinin teçhizinde
savunma sanayii ürünlerimizin ihracına yönelik
her türlü gayret sarf edilecektir. Olası tehditleri
caydırmada ve bölge barışına,
dolayısıyla, dünya barışına
büyük katkılar sağlayan Silahlı Kuvvetlerimizin,
NATO ve Batı Avrupa Birliği bünyesindeki faaliyetleri
artarak devam edecek ve bu şekilde kazanılmış
tecrübeler, Balkan ve Kafkaslar Bölgesinde olumlu şekilde
geliştirilecektir. Bu bağlamda, eğitimi yüksek
maliyetlere ulaşan Silahlı Kuvvetler mensuplarının,
üstün bir moralle hizmetinin devamı hususunda
mümkün olan önlemler alınacaktır.

Değerli milletvekilleri, Atatürk'ten bu
yana cumhuriyet dönemi dışpolitikasının
temel çizgileri olan süreklilik, istikrar ve akılcılık,
Hükümetimizin dışpolitikasına yön
vermeye devam edecektir. Türkiye, bölgede güçlü,
itibarlı, komşularıyla dost, dünya barışının
sürdürülmesi ilkesini koruyan, insan hak ve özgürlüklerini
savunan, laik ve demokratik bir cumhuriyettir.

Türkiye, Balkanlar'dan Kafkasya ve Orta Asya'ya,
Karadeniz ve Akdeniz'den Ortadoğu'ya kadar birçok bölge
ve kültürün buluşma noktasındadır.
Türkiye, bu konumunun gerektirdiği dışpolitikayı
uygulayarak, bölgesel dayanışma ve işbirliğine
öncülük edecektir.

Amerika Birleşik Devletleri, Avrupa ülkeleri,
Rusya Federasyonu, Akdeniz ülkeleri ve Asya-Pasifik bölgesindeki
ülkelerle olan ilişkilerimizi, dostluk veya ittifak
bağlarımız çerçevesinde, karşılıklı
çıkarlarımızı gözeten
bir anlayışla yürüteceğiz. Ayrıca,
tarihsel ve kültürel yakın bağlarımız
bulunan Balkan, Kafkas, Ortadoğu ülkeleri ve Orta Asya
Türk cumhuriyetleriyle ilişkilerimizi çok yönlü
olarak geliştirmek için yoğun çaba gösterilecektir.

2000'li yılların eşiğinde,
dünyada önemli dönüşümler yaşanırken
ve Avrupa yeniden yapılanırken, Avrupa kurumlarıyla
bütünleşme yolundaki girişimlerimizi devam
ettireceğiz. Bu çerçevede, Hükümetimizin
öncelikli dışpolitika hedeflerinden birini oluşturan
Avrupa Birliğine, mümkün olan en yakın zamanda
tam üye olmaya yönelik gayretler hızlandırılarak
sürdürülecektir. Avrupa Birliğiyle ilişkilerimizde
edindiğimiz bütün kazanımlar korunup geliştirilecektir.


Amerika Birleşik Devletleriyle ilişkilerimizi,
dostluk ve ittifak bağlarımız çerçevesinde,
karşılıklı çıkarlarımızı
gözeten bir anlayışla yürüteceğiz.


Ulusal davamız olan Kıbrıs konusunda,
antlaşmalardan kaynaklanan hak ve sorumluluklarımıza
sahip çıkarak, Kuzey Kıbrıs Türk
Cumhuriyetini her alanda desteklemeye devam edeceğiz. 

Hükümetimiz, Kıbrıs'ın,
yalnız Kuzey Kıbrıs Türk Cumhuriyeti
için değil, doğrudan doğruya Türkiye'nin
güvenliği açısından da yaşamsal
önem taşıdığının ve
bu önemin arttığının bilincindedir.
Ayrıca, Hükümetimiz, Ege'de yaşamsal çıkarlarımızı
ilgilendiren konuların karşılıklı
anlayış ve yapıcı ve barışçı
bir diyalog ile çözülmesi gerektiğine inanmaktadır.


Kafkasya'da kalıcı barışın
ve istikrarın tesisi için bölge ülkeleri
arasındaki işbirliğinin geliştirilmesini
amaçlayan her türlü girişim, geçmişte
olduğu gibi, desteklenmeye devam edecektir. Bu çerçevede,
Ermenistan'ın, işgal etmiş olduğu Azerbaycan
topraklarından şartsız çekilmesi ve
iki ülke arasındaki sorunların diyalog yoluyla
çözümlenmesi hususlarındaki girişimlerin
desteklenmesi sürdürülecektir.

Yeni Türk cumhuriyetleri ve öteki Türk
ve akraba topluluklarıyla ekonomik, ticarî, sınaî,
teknik, sosyal, eğitim ve kültürel alanlarda ilişkilerin
geliştirilmesi için yürütülen faaliyetlere
yeniden hız kazandırılacaktır.

Ortadoğu'da barışçı
ve dengeli politikalarımız devam edecek, bölgedeki
bütün ülkelerle ve tarihsel yakınlıklarımız
olan Arap ve İslâm dünyasıyla ilişkilerimiz
geliştirilecektir. Irak'ın fiilî bölünmüşlüğüne,
bunun içgüvenlik açısından ve
ekonomik çıkarlarımız bakımından
yarattığı sakıncalar gözönünde
tutularak, Birleşmiş Milletler kararları, insan
hakları ve uluslararası hukuk ilkeleri doğrultusunda
bir an önce son verilmesi yolunda çaba gösterilecektir.

Balkan ülkelerinde yaşayan Türk ve
akraba toplulukları, bu ülkelerle her türlü
ilişkilerimizin geliştirilmesinde yapıcı
bir unsurdur. Bu toplulukların yaşadıkları
ülkelerdeki ekonomik, kültürel ve sosyal koşulların
iyileştirilmesine destek olunacaktır.

Ülkemize yerleşmiş olan soydaşlarımızın
vatandaşlık ve sosyal güvenlikle ilgili sorunları
öncelikle ele alınacaktır. 

Hükümetimizce, yurt dışındaki
vatandaşlarımızın sorunlarını
yakından izlemek ve çözümler bulmak amacıyla,
yurtdışındaki vatandaşlarımızın
da temsil edileceği bir Yurtdışı Vatandaşlar
Üst Kurulu oluşturulacaktır. 

Türkiye, uluslararası toplumun saygın,
dostluğu ve işbirliği aranan bir üyesi olarak,
bölgesinde ve dünyada barış, istikrar,
güven, işbirliği ve refahın yaygınlaştırılmasına
katkıda bulunacaktır. Cumhuriyetimizin gelenekleri
uyarınca, dışpolitikamızın ulusal
bir mutabakat çerçevesinde yürütülmesine
özen gösterilecektir. 

Avrupa Birliğine tam üyelik Türkiye
için sadece bir hedef değil, aynı zamanda, antlaşmalardan
doğan bir haktır. Hükümetimiz, Avrupa Birliğiyle
ilişkilerinde karşılıklı yarar
dengesinin sağlanmasını amaçlayacaktır.


Türkiye ile Avrupa Birliği arasında
1996 yılı başında gerçekleştirilen
gümrük birliği çerçevesinde mevzuat
uyum çalışmaları hızlandırılacaktır.
Bu kapsamda, gümrük birliği sonrasında gerçekleştirilmesi
gereken mevzuat uyum çalışmalarının
tamamlanması amacıyla, gümrük kanunu çıkarılacak,
fikrî mülkiyet haklarına ilişkin mevzuatımızda
değişiklikler ve yeni düzenlemeler yapılacak,
bu alandaki uluslararası sözleşmelere katılım
sağlanacaktır. Diğer yandan, birkısım
merkezî ve Doğu Avrupa ülkeleriyle, Avrupa Birliği
ortak ticaret politikaları çerçevesinde yürütülmekte
olan serbest ticaret anlaşmaları görüşmeleri
tamamlanacak ve imzalanmış anlaşmalar vakit
geçirilmeksizin yürürlüğe konulacaktır.


Gümrük birliğinin getirdiği yeni
rekabet ortamına sanayi sektörünün uyum
sağlaması ve Avrupa Birliği ekonomisi ile Türk
ekonomisi arasındaki farkın azaltılması
için, Türkiye ile Avrupa Birliği arasındaki
malî işbirliğine işlerlik kazandırılacaktır.


1996 yılı başında gerçekleştirilen
gümrük birliğiyle, Türkiye ile Avrupa Birliği
arasındaki ilişkiler son döneme girmiştir.
Bu dönemde, Avrupa Birliğiyle ilişkilerimizde,
elde edilen gümrük birliği dahil, fiilî ve
hukukî kazanımlar geliştirilerek konsolide
edilecektir. Avrupa Birliğinin Türkiye'ye yönelik
yükümlülüklerini yerine getirmesinde ısrarlı
olunacaktır. Gümrük birliğinin ruhuna uygun
dengeli bir dinamiğe kavuşturulması için
Avrupa Birliğinin Türkiye ile işbirliğini geliştirmesi
sağlanacaktır. Böylelikle, Türkiye'nin yeniden
çizilmekte olan Avrupa coğrafyasında hak ettiği
yeri alması temin edilecektir.

Değerli milletvekilleri, çağımızda
bilgi toplumu düzeyine ulaşamamış ulusların
varlıklarını sürdürebilmeleri ve
uluslararası rekabette söz sahibi olmaları
şansı azalmıştır. Bu anlayışla,
ülkemizin geleceğinin güvencesi ve çağdaşlaşmanın
öncüsü olan gençelerimize eğitimde sadece
fırsat eşitliği değil, olanak eşitliği
de sağlanacaktır. Eğitimin tüm kademelerinde,
Atatürk ilke ve inkılaplarını özümsemiş,
millî, manevî ve ahlakî değerlerimizi benimsemiş,
bilimsel düşünceye yatkın, bilgi çağının
gereklerini yerine getirebilecek bilgi ve becerilerle donanmış
insanlar yetiştirmek temel amaç olacaktır.

Sekiz yıllık zorunlu ilköğretim,
kesintisiz olarak uygulamaya konulacaktır.

Anayasanın 24 üncü maddesinde, din
ve ahlak eğitimi ve öğretiminin devletin gözetim
ve denetimi altında yapılması öngörüldüğünden,
ilköğretim ve ortaöğretim kurumlarında
zorunlu din kültürü ve ahlak öğretimine
devam edilecektir. Bunun dışında din eğitimi
ve öğretimi, ancak, kişilerin kendi isteğine,
küçüklerin de kanunî temsilcilerinin talebine
bağlıdır. İsteğe bağlı
Kur'an kurslarından ve hafızlık eğitiminden
Millî Eğitim Temel Kanunu çerçevesinde,
Diyanet İşleri Başkanlığı
sorumludur.

Sekiz yıllık ilköğretime geçilirken,
genel, meslekî ve teknik liseler bünyesindeki ortaokullara
halen devam etmekte olan çocuklarla, çıraklık
eğitimi gören çocukların kazanılmış
hakları korunacaktır. 

Ortaöğretimde meslekî, teknik ve beceri
kazandıran öğretime önem verilecektir.

Her kademedeki okullar, uygulanabilir bir plan çerçevesinde
çağdaş eğitim araçlarıyla donatılacak,
özellikle öğrenme ve öğretme sürecini
geliştiren ve zenginleştiren bilgisayar destekli eğitim
yaygınlaştırılacaktır.

İnsanlarımızın, özellikle
gençlerimiz ile kadınlarımızın
meslek edinmeleri ve el becerilerini geliştirerek üretime
yönelmeleri, okuma-yazma bilmeyenlere eğitim imkânları
sağlanacaktır.

Geleceğin bilgi toplumunu yakalamak için
genç nüfusumuzun bilim ve teknolojiye çok daha
fazla ilgi duymasını sağlayacak, gençlerimizi
bilime, bilim adamı, araştırmacı olmaya
özendirecek önlemleri almaya, bunların şartlarını
yaratmaya hız verilecektir.

Gençlerimizin ve yetişkinlerimizin çağdaş
yöntemlerle bilimsel araştırmalarda bulunmalarına
ve araştırma verilerini değerlendirmelerine olanak
sağlamak üzere kamu ve özel kurum ve kuruluşların
bilgi merkezleri kurmaları özendirilecektir.

Özürlülerin eğitim ve öğrenim
olanaklarının çağdaş ülkeler
düzeyine çıkarılması amacıyla
gerekli düzenlemeler yapılacaktır.

Özürlülerle ilgili yasalarda mevcut
düzenlemelere işlerlik kazandırılacak,
özürlülere meslekî eğitim verecek merkezlerin
kurulması sağlanacaktır. Böylece, bu vatandaşlarımızın
yaşamlarının kolaylaştırılmasına,
günlük ekonomik ve sosyal yaşama aktif katılımlarının
sağlanmasına zemin hazırlanacaktır. 

Eğitimin her kademesinde öğretmen açığının
kapatılması ve öğretmenlik mesleğinin
özendirilmesi için önlemler alınacaktır.


Üniversitelerde öğretim kalitesinin
uluslararası standarda ulaştırılması,
öğretim üyesi açıklarının
süratle kapatılması ve üniversitelerin
kaynak ihtiyaçlarının karşılanması
için gerekli önlemler alınacaktır.

Üniversitelerin ve araştırma-geliştirme
kurumlarının, uluslararası ve ulusal düzeyde,
bilgi kaynaklarına elektronik ortamda ve hızla erişebilmelerini
sağlayacak; bir yandan öğretimle araştırmanın
bütünleşmesini, bir yandan da ortak araştırmayı
destekleyecek Ulusal Akademik Ağ ve Bilgi Merkezinin hızla
tamamlanabilmesi için her türlü destek sağlanacaktır.

Çağdaş eğitim ve iletişim
teknolojisi etkili bir biçimde değerlendirilerek açıköğretimde
kalitenin yükseltilmesi sağlanacaktır. Açıköğretim
ile örgün öğretim arasında işlevsel
bağlantı kurulacaktır.

YÖK, üniversitelerarası eşgüdüm
kurumu haline getirilecek, üniversiteler tam özerkliğe
kavuşturulacak, öğrencilerin, üniversite yönetimlerinde
temsiline olanak sağlanacaktır.

Üniversiteler ile sanayi ve tarım işbirliğinin
geliştirilmesi özendirilecektir. 

Üniversitelerin, kendi yarattıkları
malî kaynakları kullanmaları kolaylaştırılacaktır.


Eğitimin her kademesinde yurt olanaklarının
artırılmasına özen gösterilecektir.


Türk kültür ve sanatının
kendi özellikleri içerisinde gelişmesine ve
dünyaya açılmasına destek verilecektir.
Devlet, zengin tarih kökleri bulunan kültür hazinelerimizin
gereğince değerlendirilmesine yönelik tüm çalışmaları
da ulusumuzun sanattaki ve kültürdeki çağdaş
yaratıcılığını da bütün
gücüyle destekleyecektir. 

Başka ülkelerdeki soydaşlarımızın
öz kültürlerini ve anadillerini yaşatıp
geliştirebilmeleri için gerekli ortam hazırlanacaktır.
Uluslararası anlaşmaların veya bulundukları
ülke yasalarının sağladığı
tüm haklardan ve özgürlüklerden eşit
olarak yararlanmalarına önem verilecektir. 

Fikir ve sanat eserleri sahiplerinin haklarının
korunmasına özel olarak itina gösterilecek ve
bu konuda yasal desteğin sağlanmasına gayret edilecektir.


Milletimizin sosyal ve kültürel hayatında
önemli rolü olan edebiyat, musiki, resim, folklor, sinema,
tiyatro, opera ve balenin desteklenmesi ve geliştirilmesi,
kültür ve sanat politikamızın ana hedefi
olacaktır. 

Dünya ülkelerinin geleneksel ve çağdaş
sanatlarının halkımıza tanıtılması
çalışmaları desteklenecek ve Türk
eserlerinin yurt dışında sergilenmesine önem
verilecektir. 

Anadolu kültür ve medeniyetinin tüm
mirası aynı önem ve eşitlik içerisinde
değerlendirilecektir. 

Yurt dışındaki eserlerimiz de
dahil olmak üzere, tarihî ve kültürel varlıklarımızın
tespiti, korunması ve tanıtılması
için her türlü tedbir alınacaktır.


Yurtdışına yasadışı
yollarla kaçırılan taşınır
kültür varlıklarımızın ülkemize
iadesi için her türlü gayret gösterilecektir.


Doğal ve arkeolojik SİT alanlarının
korunması ve insanlığın ortak mirası
olarak gelecek nesillere aktarılması için
etkin önlemler alınacaktır. 

Arşiv hizmetlerine, eski yapı ve eserlerin
korunmasına, eski eser kaçakçılığının
önlenmesine yönelik tedbirlerin alınmasına
ağırlık verilecektir. 

Kütüphanelerin zenginleştirilmesine,
modern araç ve gereçlerle donatılmasına,
yurt sathına yayılmasına, okuma zevk ve alışkanlığının
teşvik edilmesine gayret edilecektir. 

Telif ve tercüme eserlerin yayınlanması
ve yaygınlaştırılmasını
kolaylaştırıcı tedbirler alınacaktır.


Türk cumhuriyetleri ve toplulukları ile,
kültürün her alanında çok sıkı
bir işbirliğine girilecektir.

Türk tiyatro geleneğinin korunması,
geliştirilmesi ve sanat kurumlarımızın
özerkleştirilmesi, kültür politikamızın
temel unsurları arasında yer alacaktır. 

Özel sektörün kültürel yatırımları
teşvik edilecektir. 

Anadolu'daki Türk kimliği ve hâkimiyetinin
belgesi durumundaki eski eserlerimizin korunması ve restorasyonuna
özel bir önem verilecek ve Vakıflar Genel Müdürlüğü
imkânları, genelde, bu konuya yönlendirilecektir.


Aile vakıflarının hukukî
durumu yeniden  değerlendirilecektir. Çağın
anlayışına uygun bir yorum ve bunun yasal
altyapısı oluşturulacaktır. 

Ülkemizde, zamanla, vakıf müessesesi,
ciddî bir şekilde istismar edilerek, vakıflar
mevzuatına uymayan bir uygulama içine girilmiştir.
Bu konu, Hükümetimizce ciddî olarak gözden
geçirilecek ve yeni bir düzenlemeye kavuşturulacaktır.
Bu çerçevede, kamu kurum ve kuruluşları
bünyesindeki vakıflar, kamu erkini vakıf çıkarına
kullanması sebebiyle, öncelikle ele alınacaktır.


Gençlerimizin Atatürk ilke ve inkılapları
doğrultusunda, sağlıklı ve üstün
ahlaklı bireyler olarak yetiştirilmesi ve onların
zararlı alışkanlıklardan korunması
için gerekli tedbirler alınacaktır.  

Toplumun temelini oluşturan ve geleceğin
güvencesi olan gençlerin eğitimleri yanında,
boş zamanlarını değerlendirmeleri ve spor
ihtiyaçlarını karşılamaya yönelik
her türlü olanak harekete geçirilecektir. 

Gençlerimizin boş zamanlarını
kendi istek ve yetenekleri doğrultusunda sosyal ve kültürel
faaliyetlerle değerlendirmelerine yönelik çalışmalara
ağırlık verilecek, sporun kitlelere yayılması,
amatör spor ve sporcularımız ile elit sporcularımızın
sporda çağdaş düzeyi yakalayabilmeleri amacıyla
okul, aile, kulüp, yurt dışındaki vatandaşlarımız,
kamu ve özel teşebbüs ile işbirliği
geliştirilecek ve bu amaca yönelik gerekli yasal düzenlemelerle,
tesis, malzeme, eğitim, sağlık ve sosyal güvenlik
alanlarındaki bütün tedbirler alınacak
ve ayrıca, bu amaçla gençlik merkezleri ve
gençlik kamplarının yaygınlaştırılması
sağlanacaktır. 

Sporun geniş kitlelere yayılması
teşvik edilecek, doğanın sunduğu spor olanaklarından
herkesin yararlanması için gerekli önlemler
alınacaktır. 

Bedensel engellilerin toplumsal yaşamında
sporun da yer alabilmesi için gerekli her türlü
önlem alınacaktır. 

Spor kulüplerinin kendi tesislerine kavuşturulması
için politikalar oluşturulacak, devlet, spor kulüplerinin
tesis yapmasını teşvik edecektir. 

Sporcuların sağlık ve sosyal güvenlikleri
sağlanacak, spor dallarına yönelik yetenek tespiti
ve seçimine özel önem verilecek, sporcu performansını
geliştirmek amacıyla araştırma merkezleri
kurulacaktır. 

Spor federasyonları, spor adamları
ile kulüp temsilcilerinden oluşan ve kendi dinamiği
içinde özerk bir yapıya kavuşturulacaktır.


Ülkemizde bu yıl yapılacak olan
Hava Oyunları Olimpiyatları için Hükümetimiz
her türlü desteği verecektir. Olimpiyatların
İstanbul'da yapılmasını sağlamak
için çalışmalara devam edilecektir.


Değerli milletvekilleri, Anayasamızın
41 inci maddesinde, ailenin Türk toplumunun temeli olduğu
belirtilmektedir. Aile bağlarını ve dayanışmasını
koruyup güçlendirmek bir ulusal ve anayasal görevdir.


Hükümetimiz, Türk ailesinin huzur
ve refahını artırmaya yönelik çalışmalara
önem verecektir. 

Aile yardımları günün ekonomik
ve sosyal gerçeklerine uygun hale getirilecek, medenî
nikâhın yaygınlaştırılması
suretiyle aile bütünlüğü güçlendirilecek,
özellikle kadınlar ve çocukların mağduriyetleri
giderilecektir. 

Ayrıca, toplumumuzu ve aile bütünlüğünü
sarsan uyuşturucu madde kullanımı, şiddet,
müstehcenlik ve cehalet gibi sorunlarla gerekli mücadele
yapılacak; özellikle, aileiçi şiddetin
önlenmesi amacıyla gerekli yasal düzenlemeler
gerçekleştirilecektir.

Anayasamızın 41 inci maddesinde yer
alan, devletin, ailenin korunmasını sağlamak
amacıyla teşkilat kurmasına yönelik amir
hüküm gereğince, Anayasa Mahkemesinin iptal kararları
sonucu hukukî dayanaktan yoksun hale gelmiş bulunan
Aile Araştırma Kurumu Başkanlığının
teşkilat kanunu çıkarılacaktır.


Hükümetimizce, kadının, ekonomik,
sosyal, kültürel ve siyasal yaşama tam olarak
katılımının sağlanması
konusunda, kararlılıkla, aile içinde demokrasi
teşvik edilerek, eşitlikçi ve paylaşımcı
bir aile yapısı model alınacaktır.


Kadının toplumsal konumunun yükseltilmesi
için, Türk Medenî Kanunu, Türk Ceza Kanunu
ve diğer mevzuatta yer alan, ayırımcılık
içeren maddelerin günün şartlarına
uygun olarak düzenlenmesi başta gelmek üzere,
gerekli yasal ve idarî düzenlemeler ivedilikle yapılacaktır.


Tüm bu görevleri, ülke genelinde etkin
bir biçimde yerine getirecek ulusal mekanizmanın,
Başbakanlığa bağlı Kadının
Statüsü ve Sorunları Genel Müdürlüğü
olarak teşkilatlanması için gerekli yasal
düzenleme gerçekleştirilecektir. 

Tüm kurum ve kuruluşlarda kadın
birimlerinin kurulması teşvik edilecek; bunlar arasında
işbirliği ve koordinasyon sağlanarak, uygulamada,
politika, plan ve programlarda kadın - erkek eşitliği
kavramının geliştirilmesine yönelik çalışmalar
yapılacaktır. 

Korunmaya, bakıma muhtaç çocuk,
genç ve yaşlılarımızın
ihtiyaçlarının karşılanması,
Hükümetimizin öncelikli hedeflerindendir. Özellikle,
kimsesiz çocuklar ile çalışan çocukların
her türlü sorunlarının çözümlenmesi
için çaba gösterilecektir. 

Sosyal güvenlik sistemimiz ile sosyal güvenlik
kurumlarının içinde bulunduğu durum,
ülkemizin ivedilikle çözüm gerektiren en
önemli sorunudur.

Açıkları katrilyon seviyesine
ulaşarak iflas düzeyine sürüklenmiş
ve hizmet veremez hale gelmiş bulunan sosyal güvenlik
kuruluşları sağlıklı bir yapıya
kavuşturulacak, bu kurumların kamu kesimi borçlanma
gereği içerisindeki payları tedricen azaltılacaktır.

Sosyal güvenlik sisteminde norm ve standart
birliği sağlamak için gerekli çalışmalar
yapılacaktır.

Sağlık sigortası ile emeklilik
sigortasının birbirinden ayrılmasıyla
tüm yurttaşlarımızın sağlık
sigortasına kavuşturulması ile işsizlik
sigortasının bir program dahilinde gerçekleştirilmesine
bu bağlamda çaba gösterilecektir.

Sağlık sistemi, finansman, yönetim
ve organizasyon, insangücü, hizmet arzı ve mevzuat
boyutlarıyla yeniden düzenlenecek, özel sektör
ve yerel yönetimlerin sağlık sektörüne
yatırımları teşvik edilecektir.

Devlet, bütün vatandaşlar için
sağlık evi, sağlık ocağı, ana
çocuk sağlık merkezleri ve verem savaş
dispanserlerinin vermekte olduğu temel sağlık hizmetlerini
daha geniş vatandaş kitlesine ulaştırarak
bedelsiz olarak sunulmasını yaygınlaştıracaktır.

Sayın milletvekilleri, 1994 yılı
Devlet İstatistik Enstitüsü gelir dağılımı
anketine göre, nüfusun en fakir yüzde 20'si millî
gelirden yüzde 5 pay alırken, en zengin yüzde
20'sinin gelirden aldığı pay yüzde 55'tir.

Diğer taraftan, yine Devlet İstatistik
Enstitüsünün 1995 yılı için
yaptığı ankete göre, fert başına
en yüksek gelir elde eden il ile en düşük
gelir elde eden il arasında 10 katın üzerinde
fark vardır.

Bu veriler, gerek kişiler gerek bölgelerarası
gelir dağılımının son derece bozuk
ve dengesiz olduğunu göstermektedir.

Bu durum, ülkemizdeki birçok sorunun
da kaynağını teşkil etmektedir.

Bu çerçevede, ekonomik ve sosyal politikaların
uygulanmasında yoksulluğun azaltılmasına,
sabit gelirlilerin, emekli, dul, yetim, küçük
esnaf ve çiftçilerin fakirleşmesinin önlenmesine,
işsizlere iş bulmaya önem verilecektir. 

Bu cümleden olarak, üretken istihdamın
artırılmasına öncelik verilecek, kişilerin
kendi işlerini kurmaları desteklenecek, özel
kesim için uygun yatırım ortamı sağlanacak,
alt gelir gruplarının yararlandığı
doğrudan yardım sistemleri geliştirilecektir.

Bireylerin beceri ve üretkenliklerini artırarak
yaşam seviyelerini yükseltmekte en önemli araç
eğitimdir. Bu amaçla, yoksul kesimlerin eğitim
imkânlarından yararlanmalarını sağlamak
için kredi, burs, yurt ve diğer imkânları
da kapsayan etkili bir destek sistemi oluşturulacaktır.

Değerli milletvekilleri, Hükümetimiz,
iç ve dış dengelerin bozulduğu ve enflasyonun
hızlandığı bir ekonomik ortamda göreve
başlamıştır. 

Hükümetimizin ekonomi alanında yapacağı
düzenlemeler, kısa vadeli, günü kurtarmaya
yönelik düzenlemeler değil, ülkenin uzun vadeli
gereksinimleri ve çıkarlarını gözönünde
bulunduran, ancak, kısa vadede, mutlaka, geciktirilmeden
alınması gereken düzenlemeler olacaktır.


Hükümetimizin iktisadî alandaki temel
hedefi, ülkede, kalıcı makro ekonomik istikrarın
sağlanması ve ekonominin istikrar ortamında
sürekli ve sürdürülebilir bir büyüme
trendine oturtulmasıdır.

Bu hedefin gerçekleştirilmesinin önünde
en önemli engel, giderek yükselme eğilimi gösteren
enflasyondur. Enflasyon, yatırım ufkunu daraltmakta,
gelir dağılımını bozmakta ve kaynakların
rasyonel kullanımını ve dağıtımını
engelleyerek, kendini besleyen bir süreç haline gelmektedir.

Enflasyonla mücadele, Hükümetimizin
öncelikle ele alacağı bir meseledir.

Enflasyonla mücadele, aynı anda birçok
alanda reform niteliğinde dönüşümlerin
gerçekleştirilmesini zorunlu kılmaktadır.
Bir yandan, enflasyonun en temel nedeni olarak ortaya çıkan
kamu açıkları kalıcı bir biçimde
düşürülmeye çalışılırken,
öte yandan, enflasyon bekleyişlerinin kırılması
ve devletin bellibaşlı kurumlarının
yeniden yapılandırılması için
eşgüdümlü bir çaba gösterilecektir.

Ülkenin iç ve dış malî
piyasalarda yeniden güven kazanması sağlanacak,
yatırımcıyı istihdam yaratan yatırım
yapmaya yöneltecek önlemler alınacaktır.

Yatırımların finansmanında
önemli rol oynayan gönüllü tasarruflar teşvik
edilecektir.

Bankacılık sistemindeki yapısal
bozukluk ve hukukî boşluk giderilecek; ayrıca,
bankaların denetiminde etkinlik sağlanacaktır.

Kamu bankalarının ihtisas görevlerine
uygun yönetim ve organizasyon yapılarına kavuşmaları
sağlanacaktır. Bu bankaların kredi tahsislerinde
politik etkilerden arındırılması gerçekleştirilecek
ve gerekli kaynak belirlenmeden bankalara görev verilmesi
uygulamasına son verilecektir. Kamu bankalarının
özelleştirilmesi çalışmaları
hızlandırılacaktır.

Geçmiş Hükümet, denk bütçe
iddiasıyla samimiyetten uzak, hayalî kaynak paketlerine
dayanan kamu gelirleri, gerçekçilikten uzak kamu
giderleriyle kamu malî disiplinini tam anlamıyla
bozmuştur. 1997 yılı bütçesinin
en iddialı gelir kalemlerinden biri olan yaklaşık
1,2 katrilyon lira tutarındaki tedbir geliri kaleminden
yılın ilk yarısında ciddî bir
tahsilat gerçekleşmemiştir. Bu disiplinsizlik
ve hayalcilik bütçe kanununun uygulanmasında
da ortaya çıkmış, denk bütçe
yılın ilk ayından itibaren yüzlerce
trilyon lira açık vererek ilk altı ayda 720
trilyon lira sınırına dayanmış,
bazı harcama kalemleri için bütçe yasasıyla
öngörülen ödenek tutarlarının
neredeyse tamamı yılın ilk yarısında
tüketilmiştir. Transfer ödeneklerinin kullanılmasında
kurumlar arasında ayırımcılık
yapılmış, özellikle yerel yönetimler
arasında büyük dengesizlikler yaratılmıştır.

Bizim amacımız, elbette ki, bu adaletsizlikleri
giderme yanında, ekonominin dengelerini yeniden yerli yerine
oturtmaktır. Bu konuda gereken her türlü önlem
alınacak, gereken yasal düzenlemeler gerçekleştirilecektir.

Kamu malî disiplini mutlaka yeniden sağlanacak,
devlet kaynaklarının keyfî olarak kullanılacağı
inancını uyandıran uygulamalara son verilecektir.


Bu bağlamda, ödenek aşımları
zorlaştırılacak, bütçenin kapsamı
genişletilecek ve enformasyon altyapısı tamamlanacaktır.
Bütçenin samimiyeti ve açıklığı
ilkesi yeniden tesis edilecektir. Bütçenin şeffaflığı
her şeyin ötesinde önem verdiğimiz bir konudur.
Kamunun kullandığı kaynakların hesabı
son kuruşuna kadar hem sorulacak hem verilecektir.

Borçlanmada düzensizliğe ve keyfîliğe
son verilecek, borçlanma önceden kamuoyuna açıklanmış
program çerçevesinde ve iktisadî dengeleri
gözeterek sürdürülecektir. 

Bu düzenlemelerle ulaşılmaya çalışılan
uzun vadeli hedef ise, kamu maliyesinde toplam kalite yönetimine
geçmektir.

Hükümetimiz, kamu harcamalarının,
en sağlıklı gelir kaynağı olan vergilerle
karşılanması gereğine inanmakla birlikte,
ülkenin ekonomik buhrandan çıkarılmasında
özelleştirme gibi vergidışı gelirlerin
gerçekleştirilmesine de büyük önem
vermektedir.

Ancak, bugün belirli sayının üstünde
işçi istihdam eden işyerlerine getirilen ek
yükümlülükler, denetlenemeyecek alanlara getirilen
ağır vergi yükümlülükleri kayıtdışılığı
teşvik etmekte, ekonomik olayın tarafları
arasında kayıtdışılık
konusunda işbirliğine neden olmaktadır. 

Ekonomik faaliyetler vergi ile ilişkilendirilememekte,
bu nedenle de etkin bir denetim yapılamamaktadır.

Bu nedenle, vergi gelirleri, yeni vergiler ihdas
etmek yerine, vergi ve çalışma yaşamını
düzenleyen yasalarda yer alan ve kayıtdışılığı
teşvik eden hükümler de kaldırılarak
kayıtdışı ekonominin kayıt altına
alınması, vergi kayıp ve kaçaklarının
bu yolla ve ayrıca etkin bir denetimle asgarî bir
düzeye indirilmesi suretiyle artırılacaktır.


Vergi oranlarının belli konularda düşürülmesi
suretiyle vergi tabanını yaygınlaştıran,
vergi yükümlülerini enflasyona karşı
koruyan, elde edilmeyen gelirden vergi alınması
sonucunu doğuran hayat standardı esasını
ve peşin vergiyi tümüyle kaldırmayı
amaçlayan bir vergi reformu temel hedeflerimizdir. Bununla
birlikte, istihdam ve iş olanakları yaratmanın
son derece acil ve önemli olduğu bir ortamda, özgür
girişimciliğin önünü kesen, işyeri
açma konusunda caydırıcı bir nitelik
taşıyan hayat standardı esasının
yeni işe başlayanlarda ilk yılda uygulanmaması
için gerekli düzenleme derhal yapılacaktır.


Yerel yönetimlerin kendi özkaynaklarına
kavuşturulması için gerekli düzenlemeler
yapılacak, özellikle Emlak Vergisinde gerekli verimliliğin
sağlanması için tüm taşınmaz
mallarda cins tashihi gerçekleştirilecek, coğrafî
veri tabanına dayanan bilgi sistemlerine geçilmesi
konusunda yerel yönetimlere destek verilecektir. 

Tapu ve kadastro bilgilerinin coğrafî veri
tabanıyla izlenilmesi konusundaki çalışmalar
ile ülke düzeyindeki kadastro çalışmalarının
bir an önce bitirilmesi sağlanacak, bu konuda yerel yönetimlerle
yoğun bir işbirliği yapılacaktır.


Ödemeler dengesi sağlıklı
ve sürdürülebilir bir yapıya kavuşturulacaktır.
Bu çerçevede, sermaye hareketlerinin ülkenin
kalkınmasına ve üretken kapasitenin güçlendirilmesine
katkıda bulunacak bir yapı içinde gelişmesine
önem verilecektir. 

İhracat artışına süreklilik
ve dinamizm kazandırabilmek için, ihracata dönük
kaliteli ve çevreye duyarlı mal üretebilecek
bir kapasitenin oluşmasına, sanayinin rekabet gücünün
verimlilik ve yüksek teknoloji kullanımıyla
geliştirilmesine ve çeşitliliğin artırılmasına,
yeni pazarlarda etkinliğin sağlanmasına öncelik
verilecektir. İhracata özel bir önem verilecektir.


Dışticarete ilişkin düzenlemelerde,
üretim ve ihracata yönelik desteklerin belirlenmesinde
uluslararası yükümlülükler dikkate
alınacaktır. 

KİT'lerin yönetim ve denetim sisteminin
yeniden yapılandırılması, yıllardır
ülkemiz gündeminin ilk sıralarında yer
alan ve genel ekonomi açısından hayatî
öneme sahip özelleştirme sürecinin hızlandırılabilmesi
için gerekli tedbirleri de içerecektir. 

Özelleştirme sürecine hız
verilirken ortaya çıkabilecek muhtemel olumsuzlukları
önlemek amacıyla, özellikle doğal tekel konumunda
olan KİT'ler için kanunî düzenlemeler
yapılacaktır. 

Hükümetimizin özelleştirme alanındaki
temel anlayışı, çeşitli sektörleri
rekabete açarak veya bu sektörlerdeki rekabeti güçlendirerek
hizmet ve ürün kalitesinin yükselmesini, fiyatların
düşmesini, sermayenin çalışanların
ve yöre halkının talepleri de dikkate alınarak
tabana yayılmasını sağlamaktır.
Bu çerçevede tekelleşmeyi önleyici, tüketici
ve işçilerin haklarını koruyucu ve
denetleyici mekanizmalar ve organlar kurulacaktır. Özelleştirme,
aynı zamanda, gider tasarrufunu sağlama hedefine yönelmelidir.

Değerli milletvekilleri, tarıma ve hayvancılığa
yönelik olarak sürdürülen yanlış
politikalar köylümüzü yoksullaştırmış
ve içgöç olgusunu çok hızlandırmıştır.
Çiftçimizin millî gelirden hak ettiği
payı almasına yönelik politikalar bir bütün
olarak uygulamaya konulacaktır. Böylece çiftçi,
tasarruf yapabilir ve ülkenin kalkınmasına
katkıda bulunabilir duruma getirilecektir. 

Tarım sektörünü, bölgesel
gelişmişlik farklılıklarının
giderilmesi, işsizliğin ve kırsal alandan büyük
kentlere göçü önlemeyi, istihdam yaratmayı,
sürdürülebilir kalkınmayı, adaletli
bir gelir dağılımını, Türk
insanının sağlıklı beslenebilmesini,
makro ekonomik anlamda kaynak yaratabilmeyi hedef alan ve bu hedefleri
diğer sektörlerle koordinasyon sağlayarak dengeli
şekilde çevreyi de koruyarak götürebilmeyi
amaçlayan bir sektör olarak görüyoruz.

Tarım sektörümüzün teknolojik
ve bilimsel gelişmelerle bütünleşmesi, ekonomik
ve sosyal hedeflerle uyumlu gelişmeler sağlaması,
kalite ve miktar yönünden pazar için üretim
yapan bir sektör olmasını temin etmek için
gerekli tedbirler alınacak ve uygun politikalar üretilecektir.
Tarım politikalarının Avrupa Birliğine
uyum çalışmaları gerçekleştirilecektir.


Tarım sektörü kaynak yutan değil,
kaynak yaratan bir sektör konumunda görülerek,
makro ekonomik politikalar, tarımın kaynak yaratacağı
bir şekilde oluşturulacaktır.

Tarımsal pazar ve pazarlama olanaklarını
geliştirmek ve yönlendirmek amacıyla kooperatifler,
üretici ve yetiştirici birlikleri, ürün borsaları,
üretici bölge halleri gibi örgütler ele alınarak
gerekli yasal düzenlemeler yapılacaktır. Haller
Kanunu yeniden düzenlenecektir. Tarım Satış
Kooperatifleri, tarım amaçlı kooperatifler
ile Ziraat Odaları ve Ziraat Odaları Birliği
bu amaçla yeniden düzenlenecek, demokratik yönetime
kavuşturulacaktır.

(Mikrofon otomatik cihaz tarafından kapatıldı)

BAŞKAN - Bir saniye, Sayın Başbakan...

Tahmini süreyi aştınız;
şimdi, yeniden cihazı çalıştırıyorum.

Buyurun Sayın Başbakan.

BAŞBAKAN A. MESUT YILMAZ (Devamla) - Tarım
sektöründe devletin temel görevi, destekleme ve
kontrol hizmetlerinin eksiksiz ve kusursuz bir şekilde yürütülmesini
sağlamaktır. Hükümetimiz, çiftçilerimizin
ürün ve destekleme bedellerinin zamanında ödenmesine
özen gösterecektir. 

Tarımsal ürün işleme sanayiinin
geliştirilmesi teşvik edilecek, kırsal alanda
tarımda istihdam artırılacaktır. Bitkisel
ve hayvansal üretimde girdilerin sağlanması, eğitim
yayın hizmetleri ve ürünlerin değerlendirilmesini
entegre edecek sözleşmeli çiftçilik modeli
teşvik edilerek desteklenecektir. Tarımsal üretim
planlamasına önem verilecektir. 

Ülke içinde damızlık hayvan
üretimini geliştirmek için, damızlık
nüve işletmelerinin kurulması teşvik edilecektir.


Hayvan ıslahı, hayvan ve bitki hastalık
ve zararlılarıyla mücadele edilerek gerekli
destekleme tedbirleri uygulanacak, bu alanlara özel sektörün
katılımı sağlanacaktır. 

Tarım ürün sigorta sistemine geçilmesi
için, mevzuat çalışmaları sürdürülecektir.


Su ürünlerinin tarım sektörü
içerisindeki önemi nedeniyle, doğal kaynakların
korunması ve kullanımına özen gösterilerek,
üretimi artırıcı tedbirler alınacaktır.


Tarımda en problemli sektör hayvancılığımızdır.
Meraların ıslahı ele alınacak ve mera
kanunu hızla çıkarılarak yürürlüğe
konulacaktır. 

Tarımsal kredi işlemleri basitleştirilerek
bürokratik işlemler azaltılacak, banka teminatları
asgariye indirilecek, faizler mümkün olan en düşük
seviyede tutulacaktır. 

Tarım ve Köyişleri Bakanlığının
Kuruluş Kanunu yeniden ele alınarak Bakanlık,
sektörü izleyen, makro plan ve hedefleri belirleyen,
öncelikleri saptayan yönlendirme, kontrol ve denetim
gibi gerçek fonksiyonlarını yürüten
etkin ve dinamik bir yapıya kavuşturulacaktır.


Ormanlarımızda yangına karşı
çağın bütün teknolojik imkânları
sağlanıp, kullanılmak suretiyle mücadeleye
devam edilecek, yanan orman alanları yılı
içinde ağaçlandırılacaktır.

Orman-halk ilişkilerinin daha iyi bir seviyeye
getirilmesine özen gösterilecek, orman köylülerine
ve ormancılık işlerinde çalışanlara
sağlanan imkânlar artırılacaktır.

Ülkemizin turizmine de büyük katkısı
olan uluslararası ortak mirasımız millî
park, tabiat parkı ve tabiatı koruma alanlarımızın
sayı ve nitelik yönünden geliştirilmesi
çalışmalarına devam edilecektir. 

Ormancılık çalışmalarında
bitki-toprak-su kaynakları dengesini korumak, iyileştirmek
amacıyla ağaçlandırma, erozyon kontrolü
ve mera ıslahı çalışmalarına
büyük önem ve hız verilecektir.

Sayın milletvekilleri, Hükümetimiz,
çalışma barışının
sağlanması, ekonomik ve sosyal yaşamın
sağlıklı ve dengeli sürdürülmesi,
işçi ve işveren ilişkilerinde tutarlı
ve katılımcı bir diyaloğun oluşturulmasını
temel görevi saymaktadır. Kamu çalışanları
arasında ücret dengesinin kurulması amacıyla”
eşit işe eşit ücret” ilkesi gözetilerek,
kamu personelinin hukukî statüsü ile malî
ve sosyal haklarına ilişkin gerekli düzenlemelere
başlanılacaktır.

İşçi sağlığı
ve işyeri güvenliği üzerinde önemle durulacak,
işçilerin daha sağlıklı koşullarda
çalışmaları için gerekli önlemler
alınacaktır. Nitelikli işgücü yetiştirmenin
istihdam sorununun çözümünde ne kadar önemli
olduğunun bilincinde olarak, bu alanda görevli bulunan
kurumların, ekonominin diğer birimleriyle de eşgüdüm
halinde etken çalışması mutlaka sağlanacaktır.

Mevsimlik ve geçici işçilerin,
başta sosyal güvenlik hakları olmak üzere,
sorunları çözüme kavuşturulacak;
bu grupta yer alan işçilerin üretkenlikleriyle
birlikte çalışma süreleri de uzatılacaktır.

Yurt dışında çalışan
vatandaşlarımızın haklarının
korunması için her türlü çaba harcanacak,
sosyal güvenliklerinin sağlanması, korunması
ve gözetilmesi için sağlıklı politikalar
oluşturulacaktır.

Yurt dışında bulunan ve sayıları
önemli boyutlara ulaşan Türk işverenlerinin
sorunlarına sahip çıkılacak ve etkin
olmaları için, Hükümetimizce her türlü
çaba harcanacaktır.

İşsizliğin azaltılması
büyük önem taşımaktadır. İzlenecek
ekonomik politikalarla, özel sektör öncülüğünde
yatırımlar ve üretim artırılacak,
istihdam imkânları geliştirilerek işsizliğin
giderek azaltılması sağlanacaktır. Gençlerin,
kadınların, uzun dönemde işsiz olanların
eğitilerek işgücü piyasasına katılmalarına
öncelik verilecektir. İşsizlere bir program
dahilinde beceri kazandırılarak iş bulmalarına
veya kendi işlerini kurmalarına imkân sağlanacaktır.
İşsizlik kadar önem taşıyan eksik
istihdamın azaltılması için etkin
politikalar uygulanacaktır.

Özürlülere yönelik hizmetlerin
düzenli, etkili ve verimli bir şekilde yürütülmesi
temin edilecektir. Bu amaçla, yasal ve idarî tedbirler
bir an önce uygulamaya konulacaktır.

Ekonomik ve sosyal gelişmenin kaynağı
ve kalkınmanın ortadireği olan küçük
ve orta ölçekli işletmeler ile esnaf ve sanatkârlarımızın,
yoğunlaşan rekabet ortamında toplumun talep ve
ihtiyaçlarına cevap verebilmeleri için gereken
bütün tedbirler süratle uygulamaya konulacaktır.


Esnaf ve sanatkârların kredi olanakları
artırılacak ve bu kesimin çalışma
şartlarını ağırlaştıran
vergi mevzuatı yeniden düzenlenecektir. 

KOBİ'lerin üretim ve istihdamdaki paylarının
artırılması, çağdaş teknoloji
kullanarak uluslararası düzeyde rekabet edebilir hale
gelmeleri için gerekli bütün tedbirler uygulamaya
konulacaktır.

KOBİ'lerin, iç ve dış
piyasalara ulaşabilme ve rekabet yeteneğinin artırılması
amacıyla, bilgiye erişim ve bilgiyi kullanabilme
olanaklarının uluslararası düzeye yükseltilmesi
temin edilecektir. 

KOBİ'lerin, organize sanayi bölgeleri
ve küçük sanayi sitelerinde faaliyetlerini koordineli
bir şekilde sürdürebilmeleri, sektörel ve
çok ortaklı kaynaklarla desteklenmeleri sağlanacaktır.


Yaratıcı düşüncenin
rekabetçi yeni ürüne dönüşebilmesi
için kişilere ve KOBİ'lere kârlı
ve verimli projeleri hayata geçirebilmelerine imkân
verecek finansman desteği, risk sermayesi yatırım
ortaklıkları oluşturularak sağlanacak;
kredi temini amacıyla da kredi garanti fonu uygulaması
yaygınlaştırılacaktır.

KOBİ'lerin, Türk cumhuriyetleri ile Avrupa
Birliği ülkeleri arasında bir köprü
görevini görecek şekilde yönlendirilmesine
önem ve öncelik verilecektir. 

Devlet, hür teşebbüs gücünü
ve dinamizmini artırmak ve geliştirmek amacıyla,
ihtiyaç duyulan temel yasal ve kurumsal düzenlemeleri
süratle yapacak, mevcut düzenlemeler değişen
şartlara uygun olarak geliştirilecek, tüketicinin
hak ve menfaatları gözetilecektir.

Rekabetin korunması amacıyla kurulmuş
bulunan Rekabet Kurulunun teşkilatlanması tamamlanacak,
gerekli ikincil mevzuat çalışmaları
süratle yerine getirilecek, Kuruma işlerlik kazandırılacaktır.

Piyasa denetim mekanizmasının tüketim
sürecinde de işletilmesini sağlamak üzere,
tüketicinin korunmasına yönelik mevzuatın
etkin bir şekilde uygulanmasına özen gösterilecek,
tüketici mahkemeleri en kısa sürede kurulacaktır.

Değerli milletvekilleri, altyapı, Türkiye'nin
ekonomik ve sosyal gelişmesi için büyük
önem taşımaktadır. Hükümetimiz,
tamamlanmak üzere olan altyapı projelerine ek kaynak
tahsis ederek hizmete girmelerini süratlendirecektir. İç
kaynak yetersizliği nedeniyle dış kredi kullanımları
aksayan projelere de, gerekli ek kaynakların tahsisi yoluna
gidilecektir.

Ekonomik ve sosyal kalkınmaya darboğaz
teşkil etmeyecek şekilde altyapının
geliştirilmesi büyük önem taşımaktadır.
Devletin temel görevlerinden biri, bunu planlamaktır.
Altyapı yatırımlarının finansmanında,
mümkün olan ölçüde özel kesimin
katılımını sağlamak ve mümkün
olmayan alanlarda devletin bizzat bu yatırımı
gerçekleştirmesi esas alınacaktır.


Altyapıda, enerji, ulaştırma,
haberleşme ve kentsel altyapı öncelik taşımaktadır.


Enerji sektöründe hedef, kapsamlı
bir program dahilinde, orta ve uzun vadede ülkenin ihtiyacı
olan enerjinin, zamanında, güvenilir, ucuz ve kaliteli
olarak temin edilmesidir. 

Geçtiğimiz yıllarda enerji sektöründe
gerekli yatırımların zamanında yapılamaması,
Türkiye'yi, bugün, elektrik açısından
kritik bir noktaya getirmiştir. 

Enerji projelerinde, çevre açısından
temiz ve kullanımında verimli enerji kaynaklarına
öncelik verilecek, özellikle, doğalgaz, kaliteli
kömür ve yenilenebilir kaynaklara dayanan enerji projelerine
ağırlık verilecektir. 

Kısa dönemde, mevcut santrallarımızın
daha da verimli çalıştırılması,
kayıp, kaçak oranlarının azaltılmasının
yanısıra, komşu ülkelerden yeterli elektrik
ithal edilerek açığın kapatılmasına
çalışılacaktır. Ayrıca,
elektrik yetersizliğinin kısa dönemde hafifletilmesini
sağlayıcı otoprodüktör sistemi uygulamasına
getirilen kolaylıklara devam edilecektir. 

Orta ve uzun dönemde elektrik ihtiyacının
karşılınmasında, yerli ve yabancı
özel girişimcinin, sektörel katılımını
daha aktif hale getirmek için tüm tedbirler alınacaktır.
Yeni yatırımlarda yap-işlet-devret ve yap-işlet
modellerinin kullanımına işlerlik kazandırılacak,
mevcut tesislerin işletme hakkı devrinde verimlilik
ilkesi esas alınacaktır. 

Elektrik sektörünün özelleştirilmesinde,
ülkemiz koşullarına uygun düzenleyici çerçeve
oluşturulacak ve tüm faaliyetler buna göre gerçekleştirilecektir.


Enerji tasarrufuna ilişkin çalışmalar,
üretim aşamasından nihaî kullanım
aşaması dahil, tüm faaliyetleri kapsayacak şekilde
genişletilecek ve ülke enerji tasarruf programı
hazırlanarak uygulamaya konulacaktır. 

Hazar'ı Akdeniz'e bağlayacak Bakü-Ceyhan
hattıyla uluslararası petrol ve doğalgaz projelerine
özel önem verilecektir. 

Nükleer enerjiye geçiş, çevreye
zarar vermeyecek şekilde planlanacaktır. 

Ulaştırma sektörü, artan yurtiçi
ve uluslararası yük ve yolcu trafiğine cevap veremez
hale gelmiştir. 

Ekonomik ve sosyal kalkınmaya ivme kazandıracak,
yolcu, mal ve hizmet dolaşımına çağdaş
dünya standardına cevap verecek karayolu, demiryolu,
hava ve denizyolları ağının ve bunların
terminallerinin geliştirilmesi, bundan sonraki hükümet
uygulamalarının en önemli icraat alanlarından
birini teşkil edecektir. 

Karayollarında, ülkemizin Ortadoğu,
Avrupa ve Asya bağlantılarındaki avantajlı
konumundan faydalanmak ve yurtiçi ekonomik ve sosyal gelişimin
gerektirdiği karayolu altyapısını oluşturmak
üzere, karayolu ağının, trafiğin gerektirdiği
kesimlerinde otoyol, bölünmüş yol sistemi
ve köprü bağlantılarıyla geliştirilecek,
Karadeniz ve Akdeniz sahil yolları ve bağlantılarının
bitirilmesine önem verilecek, şehir geçişlerinin
çevre yollarına dönüştürülmesine
devam edilecektir. 

Trafik güvenliğinin sağlanması
yönündeki hizmetlere önem ve öncelik verilecektir.
Demiryolu ve denizyolu taşımacılığının
ulaştırma sektörü içinde alması
gerekli rol yeniden belirlenecek, çağdaş ve etkin
bir işletmecilik anlayışı içinde
bir yapıya kavuşturulacaktır. 

Liman işletmeciliği çağdaş
bir anlayış içerisinde uluslararası
gelişmelerle uyumlu bir yapıya kavuşturulacak
ve gerekli yerlerde yeni liman kapasiteleri oluşturulacaktır.
Yük taşımacılığında
maliyetleri düşürmek üzere kombine taşıma
sistemlerine ağırlık verilecektir.

Telekomünikasyon sisteminin bilgi çağı
toplumuna uyum sağlayacak şekilde geliştirilmesi,
çağdaş dünyayla bütünleşmenin
bir gereğidir. Telekomünikasyon alanında lisans
verilmesi ve Türk Telekom Anonim Şirketinin özelleştirilmesi
çalışmalarına hız verilecek,
gerekli düzenlemeler hızlandırılacaktır.

Kentleşmede doğal dengenin ve verimli tarım
topraklarının korunmasına özen gösterilecektir.
Kente göç edenlerin yeni yaşam koşullarına
uyum sağlamalarını kolaylaştıracak
projeler üretilecektir. Çağdaş bir yaşam
düzeyine ulaşmak amacıyla kentsel altyapı
geliştirilecektir. 

Sosyal ve ekonomik gelişme ve nüfus artışına
bağlı olarak, içmesuyu, kanalizasyon ve arıtma
hizmetlerine olan talep, nitelik ve nicelik olarak artmaktadır.
Bu sorunu çözmeye yönelik altyapı kaynakları
geliştirilecektir. 

İçmesuyu, kanalizasyon ve arıtma
tesislerine ilişkin hizmetlerin yerine getirilmesinde yerel
yönetimler ve İller Bankası arasındaki
işbirliği güçlendirilecektir. İller
Bankası Genel Müdürlüğü tarafından
yürütülen içmesuyu projelerinin, kanalizasyon
projelerinin tamamlanarak işletmeye alınması,
Devlet Su İşleri Genel Müdürlüğünce
yürütülen büyük su temini projelerinin
tamamlanmasına yönelik kaynaklar artırılacaktır..

Hızlı kentleşme ve nüfus
artışına bağlı olarak artan konut
ihtiyacının karşılanabilmesi için,
Toplu Konut Fonu daha etkin hale getirilecek, bu maksatla, Toplu
Konut Fonu, kamu finansmanına menfi etki yapmayacak bir
finansman modeli ile güçlendirilecektir.

Fon, sadece sosyal konut niteliği taşıyan
projelere kredi verecektir. Gecekondu bölgelerinin modern
şehirciliğe uygun şekilde geliştirilmesinde
ve kırsal alanda yeni yerleşim alanları düzenlemesine
geçişte fon etkin rol oynayacaktır. 

Rekabet gücü yüksek ve verimli bir
turizm ekonomisinin geliştirilmesi, yerel halkın
ve turistlerin turizmden beklentilerinin karşılanması,
doğal ve kültürel değerlerin zenginleştirilerek
sürekliliğinin sağlanması sektörün
temel amaçlarıdır. 

Turizmin mevsimlik ve coğrafî dağılımını
iyileştirmek ve dış pazarlarda değişen
tüketici tercihleri de dikkate alınarak yeni potansiyel
alanlar yaratmak amacı ile golf, kış, dağ,
yayla, termal, sağlık, yat, karavan, kruvaziyer, kongre
ve eğlence turizmini geliştirme faaliyetlerine devam
edilecektir. 

Turizm hareketlerinin yoğunlaştığı
bölgelerde yerel yönetimlerin ve halkın turizm
ile ilgili kararlara katılması sağlanacaktır.

Talep yapısındaki yeni eğilimlere
bağlı olarak sektörde küçük ölçekli
işletmelerin gelişmesine öncelik verilecektir.


Turizm üst yapısının yeterli
bir altyapı ile bütünleşmesi için
gerekli düzenleme ve teknik önlemlere ağırlık
verilecek, Akdeniz-Ege Turizm Altyapısı ve Kıyı
Yönetimi Projesinin (ATAK) hızla uygulanması
için gerekli düzenlemeler yapılacaktır.

“Kullanan öder-kirleten öder”
ilkesi uyarınca kamu eliyle yapılacak teknik altyapının
finansmanına kullanıcıların katılımı
sağlanacaktır. 

Sektörde hizmet kalitesinin yükseltilmesi
için sertifikasyon sistemine geçilmesi sağlanacaktır.

Küresel ekonominin gelişme sürecinde
atılım yapmakta olan Türk deniz ticaret filosunun
geliştirilmesi ve rekabet gücünün artırılması
şarttır. Bu maksatla, ikinci sicil konusunda gerekli
yasal düzenlemeler yapılarak gemi yapımı
ve filo yenilenmesi için gereken teşvik sağlanacaktır.
İstanbul ve Çanakkale Boğazı ve Marmara
Denizinde seyir güvenliği en üst düzeye çıkarılarak
can, mal ve çevre güvenliğini sağlayacak teçhizat
dahil her türlü gerekli tedbir alınacaktır.


Deniz kirliliğini önleyecek önlemler
alınacaktır.

Yurtiçi ulaşımında deniz
taşımacılığı teşvik
edilecektir. 

Denizcilik bakanlığı kurulacaktır.

Sürdürülebilir kalkınma yaklaşımı
doğrultusunda, insan sağlığını
ve doğal dengeyi koruyarak, sürekli bir ekonomik kalkınmaya
imkân verecek şekilde doğal kaynakların
yönetimini sağlamak, gelecek kuşaklara, insana
yakışır bir doğal ve sosyal çevre
bırakmak temel amaçtır. 

Ülkemizdeki erozyon ve çölleşmenin,
ülkenin en önemli ve ertelenemez sorunu olduğu bilinciyle,
ülke topraklarının erozyonla yok olmasını
önleyen ve aynı zamanda verimliliğini artırıcı
tedbirler alınacaktır. Ülkemizin zengin biyolojik
çeşitlilik kaynakları korunacak, ormanların
korunmasına ve genişletilmesine önem verilecek,
ağaç tarımının geliştirilmesi
teşvik edilecek, tarım alanlarının
amaç dışı kullanılması
önlenecektir. Bu konularda sivil toplum kuruluşlarıyla
işbirliği yapılacak, onların da gayretleri
desteklenecektir.

İçerisinde çevre ve doğal
yaşam için zararlı unsurlar bulunan atıkların
doğrudan doğaya atılması kesinlikle önlenecektir.

Sıvı atıkların, doğada
yok olacak ayrışıma dönüşmesi
için biokimya olanakları yoğun olarak kullanılacaktır.
Bu amaçla kirlilik düzeyi yüksek bir nehir, pilot
bölge olarak seçilecektir.

Sayın Başkan, değerli milletvekilleri;
Hükümet olarak, zor bir dönemde ağır
bir görev üstlendik. Bu zor şartlarda görev
üstlenmemizdeki tek amaç, devletimizi ve milletimizi
demokrasi içerisinde esenliğe kavuşturmaktır.

Hükümetimiz, Programında yer alan
bütün hususları, sivil, demokrat ve özgürlükçü
bir çizgide ele alarak gerçekleştirecektir.
Hükümetimizin mücadelesi, demokrasi ve fazilet
mücadelesidir. Çağdaş dünyayla bütünleşerek,
ülkemizin ve insanımızın önündeki
engelleri kaldırarak gelişmeyi sağlamak temel
hedefimizdir.

Milletimiz, geçmiş dönemde yaşanan
sıkıntıları bir daha yaşamak
istememekte, geleceğe güvenle bakmayı arzulamakta
ve bunları gerçekleştirmenin güvencesi
olarak da Hükümetimizi görmektedir. Bu noktada
milletimizin Hükümetimize olan güveni tamdır.
Yüce Meclisin de aynı güveni göstereceğini
umuyoruz. Hükümetimiz bu güvenin artarak devamı
için çaba gösterecektir. Yapılan her
şey, milletimiz içindir. Allah yardımcımız
olsun.

Hepinize saygılar sunuyorum. (ANAP sıralarından
ayakta alkışlar; DSP, CHP, DTP ve Bağımsızlar
sıralarından alkışlar)

BAŞKAN - Hükümet Programını
okuyan Sayın Başbakana teşekkür ediyorum.

Sayın milletvekilleri, Bakanlar Kurulunun
Programı Sayın Başbakan tarafından
Genel Kurula sunulmuştur.

Anayasanın 110 uncu ve İçtüzüğün
124 üncü maddeleri, Bakanlar Kurulu Programı
üzerindeki görüşmelerin, programın
okunmasından iki tam gün geçtikten sonra yapılmasını
öngörmektedir. Buna göre, program üzerindeki
görüşmeler, 10 Temmuz 1997 Perşembe günü
yapılacaktır.

Geçen birleşimde alınan karar
uyarınca, bugün Genel Kurulda başka bir konu
görüşülmeyecektir.

Bu nedenle, olağanüstü halin uzatılmasına
dair Başbakanlık tezkeresi ile yerel yönetimlere
yapılan yardımlar konusunda, Maliye eski Bakanı
Abdüllatif Şener hakkında verilmiş bulunan
(9/14) esas numaralı Meclis soruşturması önergesini
ve diğer denetim konularını görüşmek
için, 8 Temmuz 1997 Salı günü saat 15.00'te
toplanmak üzere, birleşimi kapatıyorum.

Kapanma Saati: 16.28


V. - SORULAR VE CEVAPLAR

A) YAZILI SORULAR VE CEVAPLARI

1. - Edirne Milletvekili Mustafa İlimen'in, hakkında
kapatma kararı alınan Edirne Koza Tarım Satış
Kooperatifine ilişkin sorusu ve Sanayi ve Ticaret Bakanı
Ali Rıza Gönül'ün yazılı cevabı
(7/2869)                    6.6.1997

Türkiye Büyük Millet Meclisi Başkanlığına

Aşağıdaki sorularımın Sanayi ve
Ticaret Bakanı Sayın Ali Rıza Gönül
tarafından yazılı olarak cevaplandırılması
hususunda gereğini saygılarımla arz ederim.

  Mustafa İlimen

  Edirne

88 No.lu Edirne Koza Tarım Satış Kooperatifi
hakkında kapatma kararı alındığını
öğrenmiş bulunmaktayım.

Trakya Bölgesine 54 yıldır hizmet veren 2 203
ortağı bulunan kooperatifin kapatma nedeni olarak;

- Bölgede ipek böcekçiliğinin önemsiz
bir yan gelir olarak görüldüğü, potansiyelin
düşük olduğu,

- Üretici tarafından üretimin artırılması
için istenen fiyatın dünya yaş koza fiyatlarının
5 katı olduğu,

- Kooperatifin Birliğe maliyeti ile aldığı
ürün karşılaştırıldığında
kooperatifin tamamen zarar ettiği 

gösterilmiştir.

Sorular :

1. Yaş koza üretimi Türkiye genelinde azalmaktadır.
(1 800 - 2 000 tondan 200 tona düşmüştür.)
Türkiye genelinde üretim düştüğüne
göre kapatma nedeni bu olabilir mi? O zaman Birliğin
kapatılması gerektiği sonucuna varılmaz
mı?

2. 1996 yılında yaş koza 400 bin TL.'na alınmış,
kurutulduktan sonra 1 200 000 TL.'na satılması gerekirken,
500-600 bin TL.'na satılması Edirne Kooperatifinin
suçu mudur?

3. İki çalışanı olan Kooperatifin
çalışanlarından birinin maliyeti kooperatife
ait gayrimenkul kiralarından karışlanabileceğine,
diğerinin başka kooperatife nakli mümkün olduğuna
göre bu yol neden tercih edilmemiştir?

4. Üretim düşüşüne çiftçi
neden olmadığına göre; Kooperatifi kapatıp
üreticiyi ve ipekböcekçiliğini baltalamak
yerine; üretimi teşvik edici önlemler alma, kooperatifçiliği
destekleme yolu neden seçilmemiştir?

5. Tarım Satış Kooperatiflerinde sadece Edirne
Koza Tarım Satış Kooperatifi mi zarar etmiştir?
Bu nedenle 1996-1997 yıllarında kapatılan
ve kapatılacak olan başka Tarım Satış
Kooperatifi var mıdır?

6. Trakya Birliğin 48 adet Kooperatifi mevcuttur. Bunların
Trakya dışında kurulu en az 15 Kooperatifi
yok denecek kadar az ürün mübayaasında bulunmakta
ve bu yörelerde çitfçi ayçiçek
tarımından vazgeçmiştir.Alınan
ürün ve personel masrafları kıyaslandığında
aynı mantıkla bunların da kapatılması
gerekir. Bu kooperatifleri de kapatmayı düşünüyor
musunuz?

7. Kooperatifleri desteklemek yerine, kapılarına
kilit vurmak ile  Türk Tarımını kalkındıracağınıza
inanıyor musunuz?

 T.C.

 Sanayi ve Ticaret Bakanlığı

 Basın ve Halkla İlişkiler Müşavirliği

 Sayı : B.14.0.BHİ.01-277  27.6.1997

Konu : Yazılı Soru Önergesi

Türkiye Büyük Millet Meclisi Başkanlığına

İlgi : 12.6.1997 tarih ve A.01.0.GNS.0.10.00.02-7/2869-7130/19329
sayılı yazınız.

Edirne Milletvekili Mustafa İlimen'in, hakkında
kapatma kararı alınan Edirne Koza Tarım Satış
Kooperatifine İlişkin olarak tarafımdan cevaplandırılmasını
istediği (7/2869) esas No.lu yazılı soru önergesiyle
ilgili cevabımız ekte takdim edilmiştir.

Bilgilerinizi ve gereğini arz ederim.

  Ali Rıza Gönül

  Sanayi ve Ticaret Bakanı

Edirne Milletvekili Mustafa İlimen'in Yazılı
Soru Önergesine İlişkin Cevabımız

Cevap 1. Türkiye genelinde 1 800 - 2 000 ton olan yaş
koza üretiminin;

a) 1990 yılında Körfez savaşının
oluşturduğu ekonomik kriz, ve ardından Sovyetler
Birliği'nin dağılması sonucu Ülkemize
yasal ve yasa dışı yollarla çok düşük
fiyatlarla kalitesiz ipek ve koza girişinin yarattığı
olumsuz etki,

b) Marmara Bölgesinde sanayinin gelişmesi nedeniyle
kırsal kesimden şehirlere doğru yaşanan
göç sonucu arazilerin arsaya dönüşmesi,

c) Edirne Bölgesinde bilinçsiz zirai ilaçlamanın
kozaya verdiği zararlar,

gibi nedenlerle Türk kozacılığı
hızla gerilemiş ve sadece Edirne Bölgesinde
değil tüm Kooperatif bölgelerinde koza üretimi
düşmüştür.

Üretim düşüşü önlenemediği
takdirte Birliğe bağlı diğer kooperatiflerin
ve Birliğin faaliyetini sürdürmesi tehlikeye girmektedir.

Bu durumu görerek Bakanlığımız mevcut
yetkileri çerçevesinde önlemler geliştirmeye
çabalamaktadır.

Söz konusu çabalar üretimin geliştirilmesi
amacıyla alımlara daha güçlü girilmesini
temin bakımından kredi desteği biçiminde
yoğunlaşmakta, ayrıca Kültür Bakanlığı
ile temasa geçilerek ülkemizin prestij ürünü
kozacılığın korunması ve desteklenmesi
için çözüm yolları aranmaktadır.

Cevap 2. 1996 yılında üreticiden 400 000 TL.'den
alımı yapılan yaş kozanın kuruduktan
sonra maliyeti 1 200 000 TL.'ye ulaşmakla birlikte, üretimin
teşviki amacıyla yüksek taban fiyatı
politikası uygulandığı da bir gerçektir.
Maliyeti yükselen kozaların stok oluşturmaması
ve alımı için kullanılan kredinin
de biran önce ödenebilmesi amacıyla, maliyetinin
altında da satılabilmektedir.

1996 yılında koza ürünü Devlet destekleme
kapsamına alınmadığından Birlik
kendi nam ve hesabına alım yaptığından
maliyetinin altındaki satışlarda yine Birliğin
yetki ve sorumluluğunda olup, Edirne Kooperatifiyle bir ilgisi
bulunmamaktadır.

Cevap 3. Edirne Kooperatifi Müdürü ve muhasebecisinin
atama işlemi Bakanlığımıza teklif
edilmiş olup, birleşme işlemi sonuçlanmadığından
atama işlemleri de bu aşamada Bakanlığımızca
henüz onaylanmamamıştır.

Cevap 4. Edirne Kooperatifindeki üretim düşüşünün
ana nedeni bölgede yapılan bilinçsiz süne
mücadelesi olup, bölgede halen dutluklar muhafaza edilmekte
ve mevcut üretim potansiyeli bulunmaktadır.

Süne mücadelesinin kontrol altına alınması
Tarım Bakanlığının sorumluluğundadır.

Bunun dışında kalan önlem olarak Bakanlığımızca
Birliğe sağlanan destek devam etmekte ve daha kalıcı
çözümler için de gerekli araştırmalar
yapılmakta ve tedbirler alınmaktadır.

Cevap 5. Edirne Koza Tarım Satış Kooperatif
Birliğin en çok zarar eden kooperatiflerinden birisi
olup, Birliğe bağlı kooperatiflerdeki üretim
düşüşü önlenemediği takdirde
diğer kooperatiflerinde faaliyetini sürdürmesi de
tehlikeye girebilecektir.

Cevap 6. Birliklere bağlı bulunan kooperatiflerden,
verimli olmayanlar Birliğin talebi üzerine Bakanlığımızca
değerlendirilmekte ve uygun görülmesi halinde birleştirilmesi
ya da kapatılmasına izin verilmektedir.

Trakyabirlik'in 97 ürün mübayaasında bulunan
zarardaki kooperatifleri için de Bakanlığımıza
başvuru olduğunda Birlik zararlarının
azaltılması bakımından aynı
yol izlenebilecektir. Ancak Trakyabirliğin bu aşamada
kooperatif birleştirme yönünde herhangi bir talebi
bulunmamaktadır.

Cevap 7. Tarım Satış Kooperatifleri Ülkemizin
tarım sektöründeki sigortasıdır.
Üreticinin sahibi olduğu bu kuruluşlar, üretici
ile tüketici arasında denge unsuru oluşturmaktadır.
Kooperatiflerin desteklenmesi Hükümetimizin politikası
olup, ancak bu destek sayesinde Türk tarımının,
üreticilerin ve kooperatiflerin ayakta kalabileceğine
inanmaktayız.

2. - Ankara Milletvekili Ali Dinçer'in, Kırıkkale
İli Karakeçili İlçesinde Sosyal Yardımlaşma
ve Dayanışma Vakfı'ndan yardım yapılan
kişilere ilişkin sorusu ve İçişleri
Bakanı Murat Başesgioğlu'nun yazılı
cevabı (7/2883)

Türkiye Büyük Millet Meclisi Başkanlığına

Aşağıdaki sorularımın İçişleri
Bakanı Sayın Meral Akşener tarafından
yazılı olarak cevaplandırılması
hususunda gerekli işlemlerin yapılmasını
saygılarımla arz ederim.

  Ali Dinçer

  Ankara

1. Kırıkkale İli Karakeçili İlçesinde,
dersane ve diğer eğitim masrafları için,
1996, 1997 yıllarında Sosyal Yardımlaşma
ve Dayanışma Vakfı'ndan kimlere yardım
yapılmıştır?

2. Bu kişiler arasında ilçe eski Kaymakamı,
İlçe Millî Eğitim Müdürü,
Halk Eğitim Müdürü, Toprak Mahsulleri Ofisi
Müdürünün yakınları var mıdır?

3. Bu görevlerde bulunanların yakınları
için Kaymakamlık tarafından yoksul, yardıma
muhtaç kişi kararı alınmış
mıdır?

4. Şayet bu durumlar gerçekse, bugüne kadar
herhangi bir soruşturma açılmış
mıdır?

 T.C.

 İçişleri Bakanlığı

 Personel Genel Müdürlüğü

 Sayı : B050PGM0710001-Ş/10474  4.7.1997

Türkiye Büyük Millet Meclisi Başkanlığına

İlgi : 18.6.1997 tarih ve KAN.KAR.MD.A.01.0.GNS.0.10.00.02-7379
sayılı yazınız.

Ankara Milletvekili Ali Dinçer'in tarafımdan yazılı
olarak cevaplandırılmasını istediği
soru önergesine (7/2883) ait cevaplar aşağıya
çıkarılmıştır.

Arz ederim.

  Murat Başesgioğlu

  İçişleri Bakanı

Ankara Milletvekili Ali Dinçer'in verdiği soru önergesi
ile ilgili olarak mahallinde yaptırılan inceleme
neticesinde; Kırıkkale-Karakeçili İlçesinde
1996 yılı içinde Sosyal Yardımlaşma
ve Dayanışma Vakfı tarafından 18 öğrenciye
eğitim-öğretim, giyim-kuşam ve dersane ücretleri
için yardım yapıldığı,
yardım yapılan bu öğrenciler arasında
İlçe Millî Eğitim Müdürü,
İlçe Millî Eğitim Müdür Yardımcısı,
İlçe Millî Eğitim Memuru, İlçe
Halk Eğitim Merkezi Müdürü, Toprak Mahsulleri
Ofisi Müdürü, Toprak Mahsulleri Ofisi memurunun
çocuklarının da dersane masraflarının
ödendiği, yukarıda belirtilen öğrencilerle
ilgili olarak “yoksul ve yardıma muhtaç”
şeklinde özel bir karar alınmadığı,
lise son sınıfta okuyan 20 öğrencinin dersaneye
gönderilmesine ve dersane bedellerinin ödenmesine dair
genel karar alınarak İlçe Millî Eğitim
Müdürünün teklifi üzerine söz konusu
kamu görevlilerinin çocuklarının da
dersane ücretlerinin karşılandığı,
ilgililer hakkında Kırıkkale Valiliğince
soruşturma açıldığı, yapılan
bu soruşturmanın henüz sonuçlanmadığı
anlaşılmıştır.

3. - Ankara Milletvekili Mehmet Sağdıç'ın,
Porsuk Çayı'nın sanayi atıklarından
korunması için bir çalışma yapılıp
yapılmadığına ilişkin sorusu ve
Çevre Bakanı İmren Aykut'un yazılı
cevabı (7/2902)

Türkiye Büyük Millet Meclisi Başkanlığına

Aşağıdaki sorularımın Çevre
Bakanı tarafından yazılı olarak cevaplandırılmasını
saygıyla arz ederim.   10.6.1997

  Mehmet Sağdıç

  Ankara

Soru 1. Polatlı-Sazılar Köyünden geçen
Porsuk Çayı Eskişehir'deki mevcut fabrikalar
tarafından kirletilmektedir. Porsuk Çayı'nı
sanayi atıklarından kurtarmak için çalışmalar
var mıdır?

Bu sanayi kuruluşlara arıtma tesisleri kurma zorunluluğu
getirilemez mi?

 T.C.

 Çevre Bakanlığı

 Çevre Kirliliğini Önleme ve 

 Kontrol Genel Müdürlüğü

 Sayı : B.19.0.ÇKÖ.0.06.00.02/2229-4504  7.7.1997

Konu : Prosuk Çayı Kirliliği

Türkiye Büyük Millet Meclisi Başkanlığına

(Kanunlar ve Kararlar Dairesi Başkanlığı)

İlgi : 19.6.1997 tarih ve A.01.0.GNS.0.10.00.02-7/2902-7174/19426
sayılı yazınız.

İlgi yazıda, Ankara Milletvekili Sayın Mehmet
Sağdıç'ın Porsuk Çayı kirliliği
ve Bakanlığımızca yapılan çalışmalar
hakkındaki yazılı soru önergesinin cevaplandırılması
istenilmektedir.

443 Sayılı Çevre Bakanlığının
Kuruluş ve Görevleri Hakkında Kanun Hükmünde
Kararnamenin 1991 yılında yayınlanması
ile kurulan Bakanlığımız, Eskişehir
İli de dahil olmak üzere taşrada teşkilatlanmasını
kısmen tamamlamış ve Çevre Kanunu ile
bu Kanun'a dayanılarak yayımlanan 19919 Sayılı
Su Kirliliği Kontrolü Yönetmeliği'nin uygulanmasına
başlanmıştır.

Ülkemiz su kaynaklarının korunması,
kirlenmesinin önlenmesi ve kontrolü ile ilgili olarak
Bakanlığımızca bu güne kadar ülke
genelinde ve Porsuk Nehri Havzasında çeşitli
çalışmalar yapılmış, özellikle
su kaynaklarına arıtılmadan atık su
deşarjlarının önlenebilmesi için
sanayi tesislerine arıtma tesisleri kurdurulması
yönünde büyük gayret sarfedilmiştir.
Bu cümleden olarak, bir çok   defa genelge, talimat
ve tamimler yayınlanmış ve yerinde denetimler
yapılmıştır. Ayrıca bölgedeki
kirlilikle ilgili Bakanlığımıza intikal
eden şikâyet dilekçeleri de incelenerek gereğinin
yapılması için ilgili valiliklere talimat
verilmiştir.

Yukarıda zikredilen genelge, talimat ve denetimler sonucunda,
Porsuk Çayını kirleten kurum ve kuruluşlardan;

- Kütahya şehri kanalizasyon atık suları
arıtma tesisleri tamamlanarak, Porsuk Çayına
verilen kirlilik yükü önemli oranda azaltılmıştır.

- Porsuk Çayına önemli oranda endüstriyel
nitelikli atık su deşarjı yapan Kütahya
Azot Sanayii Müessesesi yetkilileri ile yapılan görüşmeler
sonucunda, kirletici vasfı yüksek olan birinci ve
ikinci Gaz Amonyak üniteleri ile Amonyum Sülfat ünitesinin
faaliyeti durdurulmuştur. Mevcut arıtma tesisi yetersiz
olmakla birlikte, kirlilik yükünü önemli oranda
azaltmaktadır. Fabrika 1965 yılının
teknolojisi ile kurulduğundan, teknoloji yenilenmeden, istenilen
düzeyde bir arıtma sağlanamamaktadır.

- Kütahya yöresinde faaliyet gösteren, Şeker
Fabrikası, Kumaş Manyezit Fabrikası ve Seyitömer
Termik Santrali arıtma tesislerini kurmuş olup, arıtma
tesisi olmayan işletmeler ise uyarılmaktadır.

- Eskişehir İli Kanalizasyon atık suları
arıtılmadan Porsuk Çayı'na verilmektedir.
Bakanlığımız Çevre Kirliliğini
Önleme Fonu'ndan da sağlanan kredilerle, inşaatı
başlatılan kanalizasyon arıtma tesisi inşaatı
tamamlanma aşamasına gelmiştir. Arıtma
tesislerinin devreye girmesiyle birlikte, kanalizasyon suları
ile birlikte yöredeki birçok sanayi kuruluşunun
atık sularıda arıtılacağından,
Porsuk Çayı'na verilen kirlilik yükü büyük
oranda azalacaktır.

- Eskişehir yöresinde faaliyet gösteren, Sümerbank
Basma Fabrikası, Tülomsaş, Tasaş, I. Hava
İkmal Bakım Fabrikası, Arçelik ve
Korsel Fabrikaları arıtma tesislerini tamamlanmış
olup, diğer işletmeler ise uyarılmaktadır.

Porsuk Çayı geçmiş yıllarda
ülkemizin en kirli akarsuların arasında yer
alırken, yukarıda belirtilen tedbirlerin alınmasıyla
birlikte, su kalitesinde kısmi bir düzelme görülmeye
başlamıştır. Devam eden arıtma
tesislerinin tamamlanmasından sonra, Porsuk Çayı'nda
görülen kirlenme, çevreye zarar vermeyecek seviyelere
düşürülebilecektir.

Bilgilerinize arz ederim.

  Dr. İmren Aykut

  Çevre Bakanı

4. - Ankara Milletvekili Mehmet Sağdıç'ın,
Polatlı-Beylikköprü Köyündeki MKE Kurumu
binasının faaliyete geçmesi konusunda bir
çalışması olup olmadığına
ilişkin sorusu ve Sanayi ve Ticaret Bakanı Ali Rıza
Gönül'ün yazılı cevabı (7/2916)

Türkiye Büyük Millet Meclisi Başkanlığına

Aşağıdaki sorumun Sanayi ve Ticaret Bakanı
tarafından yazılı olarak cevaplandırılmasını
saygıyla arz ederim. 10.6.1997

  Mehmet Sağdıç

  Ankara

Soru 1. Polatlı-Beylikköprü Köyünde
MKEK binasının faaliyete geçmesi konusunda
bir çalışmamız var mı?


 T.C.

 Sanayi ve Ticaret Bakanlığı

 Basın ve Halkla İlişkiler Müşavirliği

 Sayı : B.14.0.BHİ.01-273  27.6.1997

Konu : Yazılı Soru Önergesi

Türkiye Büyük Millet Meclisi Başkanlığına

İlgi : 19.6.1997 tarih ve A.01.0.GNS.0.10.00.02-7/2916-7190/19442
sayılı yazınız.

Ankara Milletvekili Mehmet Sağdıç'ın,
Polatlı-Beylikköprü Köyündeki MKE Kurumu
binasının faaliyete geçmesi konusunda bir
çalışma olup olmadığına
ilişkin olarak tarafımdan cevaplandırılmasını
istediği (7/2916) esas No.lu yazılı soru önergesiyle
ilgili cevabımız ekte takdim edilmiştir.

Bilgilerinizi ve gereğini arz ederim.

  Ali Rıza Gönül

  Sanayi ve Ticaret Bakanı

Ankara Milletvekili Mehmet Sağdıç'ın
Yazılı Sorularına İlişkin Cevabımız

Makina ve Kimya Endüstrisi Kurumu Genel Müdürlüğü'müzce,
Polatlı'da 1984 yılında işletmeye alınan
İnşaat ve Kazı Makineleri Fabrikası,
piyasa koşullarına bağlı olarak gittikçe
azalan siparişler dolayısıyla düşen
üretim miktarı, satış hasılatı
ve toplu iş sözleşmeleriyle artan işçilik
ve personel giderleri gibi nedenlerle gittikçe olumsuzlaşan
bir ekonomik tabloya sahip olmuştur.

Bu çerçevede, MKE Genel Müdürlüğü
Yönetim Kurulu'nun 8 Haziran 1989 tarih ve 248 No.lu kararı
ile faaliyeti durdurulan İnşaat ve Kazı Makineleri
fabrikasına ait toplam 229 adet tezgâhın atıl
bırakılmaması amacıyla, 163 adedi
Makina ve Kimya Endüstrisi Kurumu Genel Müdürlüğünün
ihtiyacı olan diğer fabrikalarına devredilmiş,
Makina ve Kimya Endüstrisi Kurumu Genel Müdürlüğünce
değerlendirme imkânı olmayan 41 adet tezgâh
ise millî ekonomiye bir katkıda bulunulmasını
teminen piyasada satılmış olup, kalan 25 adet
tezgâh da halen Polatlı'da bulunmaktadır.

Faaliyetin durdurulmasından bu yana söz konusu fabrikanın
atölye binalarının; Türk Silahlı
Kuvvetlerinin ihtiyaçlarını karşılamaya
yönelik Savunma Sanayi projelerinin gerçekleştirilmesinde
kullanılması yönünde gayret gösterilmiş,
ancak bir gelişme kaydedilmesi mümkün olamamıştır.

Kırıkkale'deki mevcut “İmla Tesisi”
nin yedeklenmesine yönelik yeni bir “İmla Tesisi”
kurulmasına ilişkin projemiz kapsamında yer
seçimine yönelik etüd çalışmaları
sürdürülen üç yerden birisi de Polatlı'daki
tesisler olup, henüz yer seçimi konusu karara bağlanmamıştır.

5. - Bayburt Milletvekili Suat Pamukçu'nun, Bayburt-Merkez
Göldere Köyü muhtarlık mührünün
valilikçe usulsüz olarak geri alındığı
iddiasına ilişkin sorusu ve İçişleri
Bakanı Murat Başesgioğlu'nun yazılı
cevabı (7/2960)                                   10.6.1997

Türkiye Büyük Millet Meclisi Başkanlığına

Aşağıdaki sorularımın İçişleri
Bakanlığı'nca yazılı olarak cevaplandırılması
hususunu delaletlerinize arz ederim.

  Suat Pamukçu

  Bayburt

Sorular :

1. Bayburt İli Merkez Göldere Köyü Muhtarı
Hayrettin Kurban'ın 27 Mart 1994 Mahallî Seçimlerinden
sonra Muhtarlık mührü haksız olarak Valilikçe
geri alınmış mıdır?

2. Aynı şahıs 24 Aralık 1995 ara seçimlerinde
yeniden muhtar seçildiği halde İçişleri
Bakanlığı'nın 10.4.1996 gün ve B050
MAH-06002-529 (96) 69.1./611152 sayılı emri ie mührü
yeniden geri alınmış mıdır?
Hukukî dayanağı nedir?

3. Aynı şahısa Trabzon İdare Mahkemesinin
6.8.1996 tarih ve 1996/575 esas No.lu kararına rağmen
mührü niçin iade edilmemiştir?

4. Yine Hayrettin Kurban'ın son olarak 1.6.1997 Mahallî
Ara Seçimlerinde 3 üncü kez muhtar seçilmesine
ve seçim kurulu kararına rağmen Valilikçe
mührü verilmemiş 6.6.1997 tarih ve B054VLK4690700-4/1256
sayılı yazıları ile muhtarlık
görevine başlanması engellendiği halde Bakanlığınızca
Valilik hakkında bir işlem yapılmış
mıdır?

 T.C.

 İçişleri Bakanlığı

 Personel Genel Müdürlüğü

 Sayı : B050PGM0710001-Ş/10475  4.7.1997

Türkiye Büyük Millet Meclisi Başkanlığına

İlgi : 18.6.1997 tarih ve KAN.KAR.MD.A.01.0.GNS.0.10.00.02-7379
sayılı yazınız.

Bayburt Milletvekili Suat Pamukçu'nun tarafımdan
yazılı olarak cevaplandırılmasını
istediği soru önergesine (7/2960) ait cevaplar aşağıya
çıkarılmıştır.

Arz ederim.

  Murat Başesgioğlu

  İçişleri Bakanı

Bayburt Milletvekili Suat Pamukçu'nun verdiği soru
önergesi ile ilgili olarak mahallinde yaptırılan
inceleme neticesinde; Göldere Köyü Muhtarı
Hayrettin Kurban'ın 442 sayılı Köy Kanununa
göre yapması gereken köy bütçesini
uyarılara rağmen yapmaması üzerine, İl
İdare Kurulunun 9.2.1995 tarih ve 1995/320 No.lu kararıyla
Köy Kanununun 41 inci maddesi gereğince görevinden
alındığı, adı geçenin Trabzon
İdare Mahkemesinde dava açması üzerine,
İdare Mahkemesinin 20.12.1995 tarih ve 1995/1558 sayılı
kararla talebi reddettiği ve kararın temyiz edilmeyerek
kesinleştiği,

Hayrettin Kurban'ın 24.12.1995 tarihinde yapılan
seçimle tekrar muhtar seçildiği, bunun üzerine
13.3.1997 tarih ve 702 sayılı yazı ile Bakanlığımıza
konuyla ilgili ve yapılacak işleme esas olmak üzere
görüş sorulduğu, Bakanlığımızın
25.4.1996 tarih ve 61175 sayılı yazısıyla
“2972 sayılı Kanunun 31/3 maddesi hükmüne
göre, davacının aynı göreve seçilmesinin
mümkün olamayacağından Göldere Muhtarlığının
boş sayılacağının bildirildiği,
bu görüş doğrultusunda Vali onayı ile
muhtarlığın boş olduğunun tespit edildiği
ve muhtarlığın azaya verildiği, 

Adı geçenin bu işleme karşı Trabzon
İdare Mahkemesine dava açtığı,
anılan Mahkemenin 6.8.1996 tarihli kararıyla “yürütmeyi
durdurma” kararı verdiği, Bayburt Valiliğinin
yürütmeyi durdurma kararına karşı
Trabzon Bölge İdare Mahkemesine itiraz etmesiyle Bölge
İdare Mahkemesinin yürütme kararını
10.9.1996 tarihli kararı ile iptal ettiği, dolayısıyla
yürütmeyi durdurma kararının uygulanmasının
söz konusu olamadığı, ayrıca Trabzon
İdare Mahkemesinin 8.1.1997 tarihli kararı ile Hayrettin
Kurban'ın iptal talebini esastan reddettiği anlaşılmıştır.

2972 sayılı Kanunun 31/3 üncü maddesinin
“442 sayılı Kanunun 41 inci maddesi gereğince
görevden uzaklaştırılan köy muhtarı
ile 4541 sayılı Şehir ve Kasabalarda Mahalle
Muhtar ve İhtiyar Heyetleri Teşkiline Dair Kanunun
18 inci maddesine göre sıfatları kaldırılan
Mahalle ve Köy Muhtarları ile İhtiyar Heyeti
Üyeleri tekrar aynı göreve seçilemezler”
hükmü uyarınca şahsın muhtarlığa
tekrar seçilmesi ve görev yapması mümkün
değildir.

6. - Aydın Milletvekili Yüksel Yalova'nın,
büyükşehir belediyelerine ait otobüslere
reklam veren firmalara ilişkin sorusu ve Sanayi ve Ticaret
Bakanı Ali Rıza Gönül'ün yazılı
cevabı (7/2964)

Türkiye Büyük Millet Meclisi Başkanlığına

Aşağıdaki sorularımın Sanayi ve
Ticaret Bakanı Sayın Ali Rıza Gönül
tarafından yazılı olarak cevaplandırılmasını
tensiplerinize arz ederim.

Saygılarımla.

  10.6.1997

  Dr. Yüksel Yalova

  Aydın

İstanbul, Ankara ve İzmir Büyükşehir
belediyelerine ait otobüslerde, reklam panolarının
dağıtımını üstlenen, reklam
veren firmalarla belediyeler arasında aracı şirket
konumunda bulunduğu belirtilen Magic, Woll, Alma Medya adlı
şirketlere yönelik yoğun iddialar ileri sürülmektedir.

1. İstanbul Büyükşehir Belediyesinin adı
geçen şirketlerle bir anlaşması var
mıdır, varsa kaç yıllık bir
süreyi ve ne gibi şartları ihtiva etmektedir?

2. Ankara Büyükşehir Belediyesinin adı
geçen şirketlerle bir anlaşması mevcut
mudur, öyle ise koşulları nelerdir?

3. İzmir Büyükşehir Belediyesi ile adı
geçen şirketler arasında bir sözleşmenin
yürürlüğe konulduğu ve sonradan tek taraflı
feshedildiği doğru mudur, sebepleri nelerdir?

4. Trilyonlarla ifade edilen reklam gelirlerinin karşılığı
hizmetleri üstlenen firmalarla adı geçen Belediyeler
arasındaki sözleşmeler ve sözleşme
hükümleri doğru ise firmaların kanunî
defterlerinde bu hususlar sabit midir?

5. Adı geçen firmaların Bakanlığınızca
tespiti mümkün müdür, herhangi bir araştırma-soruşturma
yapılmış mıdır?

6. Firmaların, yurtdışı bağlantıları
mevcut mudur, başka ülkelerde şubesi veya temsilciliği
var mıdır, değilse başka ülkelerin
tabiiyetinde şirketlerle ortaklığı var
mıdır?

7. Adı geçen üç şirketin, belediyeler
ve firmalar karşısında yükümlendiği
hizmetleri yurtdışında, özellikle Hollanda'da
bir firma vasıtasıyla karşıladığı,
kamuoyumuzda maruf Süleyman Mercümek'in firma ortakları
arasında bulunduğu iddiaları ne derece doğrudur?

8. Adı geçen üç şirket hakkında
Bakanlık olarak soruşturma yaptırmayı
gerekli ve uygun bulur musunuz?

9. Adı geçen üç belediye hakkında
İçişleri Bakanlığımız
nezdinde, yasal işlemlerin yapılabilmesine yönelik
teşebbüste bulunmayı düşünür
müsünüz?

10. Adı geçen üç firma hakkında
Maliye Bakanlığımız nezdinde vergi denetimine
yönelik teşebbüste bulunmayı düşünür
müsünüz?

 T.C.

 Sanayi ve Ticaret Bakanlığı

 Basın ve Halkla İlişkiler Müşavirliği

 Sayı : B.14.0.BHİ.01-275  27.6.1997

Konu : Yazılı Soru Önergesi

Türkiye Büyük Millet Meclisi Başkanlığına

İlgi : 19.6.1997 tarih ve A.01.0.GNS.0.10.00.02-7/2964-7249/19495
sayılı yazınız.

Aydın Milletvekili Yüksel Yalova'nın, Büyükşehir
belediyelerine ait otobüslere reklam veren firmalara ilişkin
olarak tarafımdan cevaplandırılmasını
istediği (7/2964) esas No.lu yazılı soru önergesiyle
ilgili cevabımız ekte takdim edilmiştir.

Bilgilerinizi ve gereğini arz ederim.

  Ali Rıza Gönül

  Sanayi ve Ticaret Bakanı

Aydın Milletvekili Yüksel Yalova'nın Yazılı
Sorularına İlişkin Cevaplarımız

Türk Ticaret Kanunu'nun 273 üncü ve 509 uncu maddeleri
hükümleri çerçevesinde anonim ve  limited
şirketlerin kuruluşuna ve yine aynı kanunun
386 ncı ve 514 üncü maddelerine göre aynı
şirketlerin anasözleşme değişikliklerine
Bakanlığımızca izin verilmektedir.

Bu nedenle, soru önergesinde yer verilen Belediyelerle şirketler
arasındaki iş ilişkilerinin Bakanlığımızdaki
mevcut dosya mündericatından belirlenmesi mümkün
bulunmamaktadır.

Diğer taraftan, yapılan incelemede ticaret unvanı
“Woll” olan bir şirkete kayıtlarımızda
rastlanılmamış olup, ticaret unvanları
Magic ve Alma Medya olan ve Bakanlığımız
kayıtlarında bulunan şirketler ile ilgili
bilgisayar çıktıları ilişikte
sunulmuştur.

Şirket Bilgileri Faal Gir. Tar. : 94.12.20   10 Dosya No
: 044171L34

ALMA MEDİA GROUP REKLAMCILIK TİCARET VE SANAYİ
LTD. ŞTİ.

ABİDEİ HÜRRİYET CAD. MANOLYA APT. NO
: 85 D : 6 80260

İSTANBUL-BEYOĞLU-ŞİŞLİ Türü
: Diğer Krlş : 93.11.19

Ticaret Sicili : İstanbul - 308654-256236

Telefon : İth. Belge No. : 0

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht.  :  0

0 = Kâr / Zarar  :  0 0 Dağıt. Temettü :
 0

İda. Mec. Üyesi  :  0    Denetici  : 0     Kuruluş
Süresi : 49    Dönüşüm :

   Kuruluşta     Bugünkü     

 Sermayesi : 2 000 000 2 300 000 000

 Ödenen Sermayesi : 500 000 500 000

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 2 2

 Hisse Sayısı : 4 4

Kuruluş Hissesi              Bugünkü Hissesi 
            Hissedarları              

 0 1 840 000 000 Internatıonal Alma Group Hold

 0 460 000 000 Filipa Alberti

 1 000 000 0 Stelyanos Evangelos Kalamaris

 1 000 000 0 Vasil Kalamaris


İştigal Konuları            Genel Kurulları
          

461 Reklamcılık, Işıklı Reklamcılık
                               Bulunamadı

          Sermaye Artışları

Tarihi                 Miktarı                  Yöneticileri
                

94.2.1      98 000 000 Bulunamadı

94.12.16 2 200 000 000 

Şirket Bilgileri Faal Gir. Tar. : 94.08.05   04 Dosya No
: 007281A34

MAGİÇ TANITIM VE İLETİŞİM
A.Ş.

İSTANBUL Türü : Diğer Krlş : 94.7.21

Ticaret Sicili : İstanbul - 316583-264165

Telefon : İth. Belge No. : 0

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht.  :  0

0 = Kâr / Zarar  :  0 0 Dağıt. Temettü :
 0

İda. Mec. Üyesi  :  0    Denetici  : 0     Kuruluş
Süresi : 00    Dönüşüm :

   Kuruluşta     Bugünkü     

 Sermayesi : 500 000 000 500 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 0 0

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

Bulunamadı

İştigal Konuları            Genel Kurulları
          

Bulunamadı                Bulunamadı

          Sermaye Artışları

Tarihi                 Miktarı                 

Bulunamadı

Yöneticileri                 

Bulunamadı

 Kuruluştaki Payı     Bugünkü Payı
İştirak Edilen Kuruluş        Dosya No

 75 000 000 75 000 000 Mars Reklam Prodüksiyon 007549A3

 750 000 000 750 000 000 Mast Makine İmalat Sanayi 010368A3

Şirket Bilgileri Faal Gir. Tar. : 95.2.23   12 Dosya No
: 078702L06

MAGİÇ TURİZM TAAHHÜT VE TİCARET
LTD. ŞTİ.

ONUR SK. NO : 31/E      Maltepe/ANKARA

İSTANBUL Türü : Aile Şirketi Krlş
: 93.6.30

Ticaret Sicili : Ankara 

Telefon : İth. Belge No. : 0

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht.  :  0

0 = Kâr / Zarar  :  0 0 Dağıt. Temettü :
 0

İda. Mec. Üyesi  :  1    Denetici  : 1     Kuruluş
Süresi : 50    Dönüşüm :

   Kuruluşta     Bugünkü     

 Sermayesi : 10 000 000 10 000 000

 Ödenen Sermayesi : 2 500 000 2 500 000

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 2 2

 Hisse Sayısı : 100 100

Kuruluş Hissesi          Bugünkü Hissesi     
        Hissedarları              

 6 000 000 6 000 000 Nursel Gürer

 4 000 000 4 000 000 Yüksel Gürer

İştigal Konuları           Genel Kurulları
         

261   Nakliyecilik Bulunamadı

434   Turizm

          Sermaye Artışları

Tarihi                 Miktarı                  Yöneticileri
                

Bulunamadı  Bulunamadı

Şirket Bilgileri Faal Gir. Tar. : 95.8.21   10 Dosya No
: 019649L34

MAGİÇ BİLGİSAYAR TİCARET VE
SANAYİ LTD. ŞTİ.

Fulya Mah. Ayçiçek Sk. No. 3

İSTANBUL-BEYOĞLU-ŞİŞLİ Türü
: Diğer Krlş : 

Ticaret Sicili : İstanbul 

Telefon : İth. Belge No. : 0

Telex : İhr. Belge No. : 0

Fax :  Hesap Yılı      :  

Kanunî İhtiyat : 0 Fevkalade İht. :  0

0 = Kâr / Zarar  :   0 Dağıt. Temettü: 
0

İda. Mec. Üyesi  :  00    Denetici  : 0     Kuruluş
Süresi : 99    Dönüşüm :

   Kuruluşta     Bugünkü     

 Sermayesi : 5 000 000 500 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 0 2

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

                               0 450 000 000 Adnan Çelik

                               0 50 000 000 Mehmet Yağmurlu

İştigal Konuları           Genel Kurulları
         

Bulunamadı Bulunamadı

          Sermaye Artışları

Tarihi                 Miktarı                  Yöneticileri
                

95.7.27 495 000 000 Bulunamadı

Şirket Bilgileri Faal Gir. Tar. : 93.1.21   18 Dosya No
: 020481L34

MAGİÇEN HAVACILIK VE TURİZM (EA.MAGİC
HAVACILIK VE TURİZM) LTD.

TEŞVİKİYE CAD. No. 174/1 D : 6

İSTANBUL-BEYOĞLU-ŞİŞLİ Türü
: Aile Şirketi Krlş : 

Ticaret Sicili : İstanbul 

Telefon : İth. Belge No. : 0

Telex : İhr. Belge No. : 0

Fax :  Hesap Yılı      :  

Kanunî İhtiyat : 0 Fevkalade İht. :  0

0 = Kâr / Zarar  :   0 Dağıt. Temettü: 
0

İda. Mec. Üyesi  :  00    Denetici  : 0     Kuruluş
Süresi : 00    Dönüşüm :

   Kuruluşta     Bugünkü     

 Sermayesi : 80 000 000 400 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 0 5

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

 88 000 000 İzak Askaner

 88 000 000 Janet Askaner

 88 000 000 Nesim Gülcan

 88 000 000 Vivian Güncan

 48 000 000 Yitsak Ancel

İştigal Konuları           Genel Kurulları
         

Bulunamadı Bulunamadı

          Sermaye Artışları

Tarihi                 Miktarı                  Yöneticileri
                

92.12.29 320 000 000 Bulunamadı

Şirket Bilgileri Faal Gir. Tar. : 96.5.23   10 Dosya No
: 026342L34

MAGİÇ-PRİNT FOTOĞRAFCILIK VE TEKSTİL
BASKI SANAYİ TİC. LTD. ŞTİ.

CAFER AĞA MÜHÜRDAR CD. NO : 46

İSTANBUL-KADIKÖY Türü : Aile Şirketi
Krlş :  92.7.13

Ticaret Sicili : İstanbul 

Telefon : İth. Belge No. : 0

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht. :  0

0 = Kâr / Zarar  :   0 Dağıt. Temettü: 
0

İda. Mec. üyesi  :  00    Denetici  : 0     Kuruluş
Süresi : 99    Dönüşüm :

   Kuruluşta     Bugünkü     

 Sermayesi : 100 000 000 10 000 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 2 2

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

 90 000 000 9 000 000 000 Hasan Güller

 10 000 000 1 000 000 000 Semra Güller

İştigal Konuları                   Genel Kurulları
         

Bulunamadı Bulunamadı

          Sermaye Artışları

Tarihi                 Miktarı                  Yöneticileri
                

96.4.12 9 900 000 000 Bulunamadı

Şirket Bilgileri Faal Gir. Tar. : 96.10.31   32 Dosya No
: 040896L34

MAGİC GÜZELLİK MERKEZİ VE TİCARET
LTD. ŞTİ.

BAĞLARBAŞI TOPHANELİOĞLU CD. CAPİTOL
ALIŞVERİŞ MERK. K : 2 NO : 70

İSTANBUL-KADIKÖY-ÜSKÜDAR Türü
: Diğer Krlş :  93.8.24

Ticaret Sicili : İstanbul 

Telefon : İth. Belge No. : 0

Telex : İhr. Belge No. : 0

Fax :  Hesap Yılı      :  

Kanunî İhtiyat : 0 Fevkalade İht. :  0

0 = Kâr / Zarar  :  0 0 Dağıt. Temettü:
 0

İda. Mec. Üyesi  :  0    Denetici  : 0     Kuruluş
Süresi : 00    Dönüşüm :

   Kuruluşta     Bugünkü     

 Sermayesi : 50 000 000 2 000 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 5 5

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

 1 050 000 000 Behzat Kutlu

 500 000 000 Emre Kutlu

 150 000 000 Sevim Kutlu

 150 000 000 Emire Kutlu

 150 000 000 Zeliha Kutlu

İştigal Konuları           Genel Kurulları
         

Bulunamadı Bulunamadı

          Sermaye Artışları

Tarihi                 Miktarı                  Yöneticileri
                

96.9.9 1 950 000 000 Bulunamadı

Şirket Bilgileri Faal Gir. Tar. : 93.11.16   25 Dosya No
: 042897L34

MAGİÇ LINE KOZMATİK ÜRÜNLERİ
TİCARET VE SANAYİ  LTD. ŞTİ.

İNTAŞ BULVARI ÇAMUR SİTESİ E
BLOK K : 9   D : 39

İSTANBUL Türü : Aile Şirketi Krlş
:  93.1.14

Ticaret Sicili : İstanbul-Kadıköy - 10234

Telefon :   - 4184526 İth. Belge No. : 094370

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht. :  0

0 = Kâr / Zarar  :   0 Dağıt. Temettü: 
0

İda. Mec. Üyesi  :  0    Denetici  : 0     Kuruluş
Süresi : 50    Dönüşüm :

   Kuruluşta     Bugünkü     

 Sermayesi : 100 000 000 100 000 000

 Ödenen Sermayesi :   25 000 000   25 000 000

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 2 2

 Hisse Sayısı : 1 000 1 000

Kuruluş Hissesi          Bugünkü Hissesi     
        Hissedarları              

 95 000 000 95 000 000 Ali Konukseven

 5 000 000 5 000 000 Mustafa Yazıcı 

İştigal Konuları                   Genel Kurulları
         

204  Kozmetik Sanayii Bulunamadı

             Sermaye Artışları

Tarihi                 Miktarı                  Yöneticileri
                

Bulunamadı  Bulunamadı

Şirket Bilgileri Faal Gir. Tar. : 94.11.1   10 Dosya No
:  059500L34

MAGİCDENT DİŞ PROTEZ LABARATUARI VE SAĞLIK
MALZEMELERİ LTD. ŞTİ.

CAFERAĞA MAH. DOKTOR İHSAN ÜNLÜER SK. NO
: 7 BEYAZ APT. D : 4

İSTANBUL-KADIKÖY Türü : Aile Şirketi
Krlş : 94.10.10

Ticaret Sicili : İstanbul-Kadıköy-13793

Telefon : İth. Belge No. : 0

Telex : İhr. Belge No. : 0

Fax :  Hesap Yılı      :  

Kanunî İhtiyat : 0 Fevkalade İht. :  0

0 = Kâr / Zarar  :  0 0 Dağıt. Temettü:
 0

İda. Mec. Üyesi  :  0    Denetici  : 0     Kuruluş
Süresi : 99    Dönüşüm :

   Kuruluşta     Bugünkü     

 Sermayesi : 50 000 000 2 000 000 000

 Ödenen Sermayesi : 12 500 000      12 500 000

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 2 2

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

 25 000 000 25 000 000 Vedat Nergiz

 25 000 000 25 000 000 Güler Nergiz

İştigal Konuları           Genel Kurulları
         

101 Diş Depoculuğu Bulunamadı

          Sermaye Artışları

Tarihi                 Miktarı                  Yöneticileri
                

Bulunamadı  Bulunamadı

Şirket Bilgileri Faal Gir. Tar. : 95.6.8   12 Dosya No :
072963L34

MAGİÇ ART TANITIM HİZMETLERİ LTD.
ŞTİ.

İSTANBUL Türü : Diğer Krlş :  95.5.25

Ticaret Sicili : İstanbul

Telefon :    İth. Belge No. : 0

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht. :  0

0 = Kâr / Zarar  :   0 Dağıt. Temettü: 
0

İda. Mec. üyesi  :  0    Denetici  : 0     Kuruluş
Süresi : 00    Dönüşüm :

   Kuruluşta     Bugünkü     

 Sermayesi : 100 000 000 100 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı aynî Sermayesi : 0 0

 Kurucu Sayısı : 0 0

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

Bulunamadı

İştigal Konuları                   Genel Kurulları
         

Bulunamadı Bulunamadı

             Sermaye Artışları

Tarihi                 Miktarı                  Yöneticileri
                

Bulunamadı  Bulunamadı

Şirket Bilgileri Faal Gir. Tar. : 96.3.19   49 Dosya No
: 083269L34

MAGİÇ TEKSTİL SANAYİ VE TİCARET
LTD. ŞTİ.

PİRAMİT EĞLENCE MERKEZİ ABATE FENERBAHÇE

İSTANBUL-KADIKÖY Türü : Diğer Krlş
:  95.12.28

Ticaret Sicili : İstanbul

Telefon :    İth. Belge No. : 0

Telex : İhr. Belge No. : 0

Fax :  Hesap Yılı      : 0 

Kanunî İhtiyat : 0 Fevkalade İht. :  0

0 = Kâr / Zarar  :   0 Dağıt. Temettü: 
0

İda. Mec. Üyesi  :  0    Denetici  : 0     Kuruluş
Süresi : 00    Dönüşüm :

   Kuruluşta     Bugünkü     

 Sermayesi : 500 000 000 500 000 000

 Ödenen Sermayesi : 0 0

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 0 0

 Hisse Sayısı : 0 0

Kuruluş Hissesi          Bugünkü Hissesi     
        Hissedarları              

Bulunamadı

İştigal Konuları                   Genel Kurulları
         

Bulunamadı Bulunamadı

             Sermaye Artışları

Tarihi                 Miktarı                  Yöneticileri
                

Bulunamadı  Bulunamadı

Şirket Bilgileri Faal Gir. Tar. : 95.8.22   22 Dosya No
:  000248L41

MAGİCSOFTVARE BİLGİSAYAR DONANIM YAZILIM
ELEKTRONİK SANAYİ TİC.

ÖMERAĞA MAH. ALEMDAR CAD. KARAÇETİN İŞHANI
KAT : 4 D : 22

KOCAELİ (M)-GÖLCÜK Türü : Diğer
Krlş : 92.7.17

Ticaret Sicili : Kocaeli (İzmit)

Telefon : İth. Belge No. : 0

Telex : İhr. Belge No. : 0

Fax :  Hesap Yılı      :  

Kanunî İhtiyat : 0 Fevkalade İht. :  0

0 = Kâr / Zarar  :  0 0 Dağıt. Temettü:
 0

İda. Mec. Üyesi  :  0    Denetici  : 0     Kuruluş
Süresi : 50    Dönüşüm :

   Kuruluşta     Bugünkü     

 Sermayesi : 10 000 000      10 000 000

 Ödenen Sermayesi :  2 500 000       2 500 000

 Aynî Sermayesi : 0 0

 Yabancı Sermayesi : 0 0

 Yabancı Aynî Sermayesi : 0 0

 Kurucu Sayısı : 3 3

 Hisse Sayısı : 100 100

Kuruluş Hissesi          Bugünkü Hissesi     
        Hissedarları              

 4 000 000            0 Özlem Baki

 4 000 000            0 Murat Açıkgöz

 2 000 000            0 Muzaffer Açıkgöz

İştigal Konuları           Genel Kurulları
         

101 Bilgi İşlem Merkezi İşl. Bulunamadı

125 Eğitim Hizmetleri

                 Sermaye Artışları

Tarihi                       Miktarı                  Yöneticileri
                

Bulunamadı  Bulunamadı

7. - Gaziantep Milletvekili Mustafa R. Taşar'ın,
Kocaeli-Hereke Beldesinin ilçe yapılıp yapılmayacağına
ilişkin sorusu ve İçişleri Bakanı
Murat Başesgioğlu'nun yazılı cevabı
(7/2973)

11.6.1997

Türkiye Büyük Millet Meclisi Başkanlığına
                         

Aşağıdaki sorumun yazılı olarak
İçişleri Bakanı tarafından cevaplandırılmasına
delaletlerinizi arz ederim.

Saygılarımla.

  Mustafa R. Taşar

  Gaziantep

Ülkemizin en eski yerleşim bölgelerinden biri
olan Kocaeli İline bağlı Hereke beldesini emsalleri
ile kıyasladığımızda ilçe
olmayı çoktan hak ettiği görülecektir.
Bu beldemizin ilçe yapılarak mağduriyetlerinin
giderilmesini düşünüyor musunuz?

 T.C.

 İçişleri Bakanlığı

 İller İdaresi Genel Müdürlüğü

 Sayı : B050İLİ0060001.205/41.2-4777  7.7.1997

Konu : Yazılı Soru Önergesi

Türkiye Büyük Millet Meclisi Başkanlığına

İlgi : T.B.M.M. Baş.lığı Gen.Sek.'nin
19.6.1997 tarih ve Kan. ve Kar. Md. A.01.0.GNS.0. 10.00.01-7385
sayılı yazısı.

Kocaeli İli Körfez İlçesine bağlı
Hereke Bucağının ilçe haline getirilmesi
konusunda, Gaziantep Milletvekili Mustafa R. Taşar tarafından
verilen yazılı soru önergesi incelenmiştir.

Mülki idare teşkilatımızın yapısını
ilgilendiren değişikliklerin memleketimizin ekonomik,
sosyal ve kültürel şartlarının detaylı
olarak gözden geçirilmesini, değerlendirilmesini
ve özellikle taşra teşkilatımızın
reorganizasyonu çerçevesinde ele alınmasını
gerektirmesi dolayısı ile Hereke Bucağının
ilçe haline getirilmesi konusunun Bakanlığımızca
yapılacak çalışmalarda değerlendirilmesi
uygun görülmüştür.

Bilgi ve gereğini arz ederim.

  Murat Başesgioğlu

  İçişleri Bakanı

8. - Bartın Milletvekili Cafer Tufan Yazıcıoğlu'nun,
tüketicinin ücretsiz yararlanabileceği laboratuvarlara
ilişkin sorusu ve Sanayi ve Ticaret Bakanı Ali Rıza
Gönül'ün yazılı cevabı (7/3033)

Türkiye Büyük Millet Meclisi Başkanlığına

Aşağıdaki sorumun Sanayi ve Ticaret ve Bakanı
tarafından sözlü olarak cevaplandırılmasını
saygılarımla arz ve talep ederim.

  15.1.1997

  Cafer Tufan Yazıcıoğlu

  Bartın

Soru : Tüketici yasasının 28. maddesinin öngördüğü
ve tüketicinin ücretsiz yararlanabileceği laboratuvarlar
ne zaman kurulacak?

 T.C.

 Sanayi ve Ticaret Bakanlığı

 Basın ve Halkla İlişkiler Müdürlüğü

 Sayı : B.14.0.BHİ.01-271  27.6.1997

Konu : Yazılı Soru Önergesi

Türkiye Büyük Millet Meclisi Başkanlığına

İlgi : a) 28.1.1997 tarih ve A.01.0.GNS.0.10.00.02-6/415-5036/14161
sayılı yazınız.

b) 24.6.1997 tarih ve A.01.0.GNS.0.10.00.02-7463 sayılı
yazınız.

Bartın Milletvekili Cafer Tufan Yazıcıoğlu'nun,
tüketicinin ücretsiz yararlanabileceği laboratuvarlara
ilişkin olarak tarafımdan cevaplandırılmasını
istediği sözlü soru önergesi ilgi (b) de kayıtlı
yazınızla bu kez yazılı soruya dönüştürülmüş
olup, sözkonusu soru önergesiyle ilgili cevabımız
ekte takdim edilmiştir.

Bilgilerinizi ve gereğini arz ederim.

  Ali Rıza Gönül

  Sanayi ve Ticaret Bakanı

Bartın Milletvekili Cafer Tufan Yazıcıoğlu'nun
Yazılıya Dönüşen 

Sorularına İlişkin Cevabımız

4077 sayılı Tüketicinin Korunması Hakkında
Kanunun 28 inci maddesinde bu Kanunun uygulanması için
Bakanlığımızın laboratuvar kurması
hususunda emredici bir hüküm bulunmamakla birlikte diğer
Bakanlıkların kurulu bulunan laboratuvarlardan istifade
edebilir hükmü doğrultusunda işlem yapılmaktadır.

Bu çerçevede Bakanlığımızca
gerçekleştirilen bir çalışma
ile tüm kamu kurum ve kuruluşlarına ait faal
laboratuvarların envanteri çıkarılmış
olup, laboratuvar incelemesi gerektiren tüketici başvuruları
sözkonusu envanter dikkate alınarak ilgili kamu kuruluşu
laboratuvarına intikal ettirilmektedir. Özellikle
mecburi uygulamada bulunan Türk Standartlarına uygunluk
yönüyle Bakanlığımızca gerçekleştirilen
denetimler sonucu alınan numuneler Türk Standartları
Enstitüsü laboratuvarlarında test edilmekte ve
anılan Enstitü ile Bakanlığımız
arasında imzalanan protokol gereği herhangi bir ücret
ödenmemektedir.

Diğer taraftan tüketicinin ücretsiz olarak yararlanabileceği
laboratuvarların Bakanlığımızca
kurulmasının kısa vadede gerçekleştirilmesi
mümkün gözükmemektedir.

9. - Rize Milletvekili Ahmet Kabil'in, ASİLSAN tarafından
üretilen bir silaha ilişkin sorusu ve Sanayi ve Ticaret
Bakanı E. Yalım Erez'in yazılı cevabı
(7/3038)

Türkiye Büyük Millet Meclisi Başkanlığına

Aşağıdaki sorularımın Sanayi ve
Ticaret Bakanı tarafından sözlü olarak
cevaplandırılması için gereğini
saygılarımla arz ederim.  31.2.1997

  Ahmet Kabil

  Rize

Rize Ardeşen Silah Sanayi (ASİLSAN) deneyimli kadrosu
ile yıllardır kaliteli silah üretimi yapmaktadır.

Ürettiği Atmaca 53 tabancasının teknik
imkânlar olmasına rağmen namlusunun yapılmasına
Bakanlığınızca izin verilmemektedir.
Yılda sadece 3 000 silah üretimi izni verilmektedir.
Piyasada aranan silah haline gelen bu tabancanın üretiminin
kısıtlanmasını anlamakta güçlük
çektiğimden; öğrenmek istediğim,

Soru 1. Türkiye'ye yılda yaklaşık kaç
adet, hangi marka ve kaç milyon dolarlık tabanca
ithali yapılmaktadır.

Piyasaya talebi karşılayacak miktarda Atmaca 53 tabancası
sürülmesi halinde Türkiye'ye döviz tasarrufu
sağlanamaz mı?

Soru 2. Devletçe belli normlara bağlanmak suretiyle
kalitesi tescil edilmiş ve aranır hale gelen bu silahın
üretimi ve satış bağımsızlığının
ASİLSAN'a verilmesinin ne gibi sakıncaları
olabilir? Bu yetkiyi vermeyi düşünüyor musunuz?

 T.C.

 Sanayi ve Ticaret Bakanlığı

 Basın ve Halkla İlişkiler Müşavirliği

 Sayı : B.14.0.BHİ.01-286  2.7.1996

Konu : Yazılı Soru Önergesi

Türkiye Büyük Millet Meclisi Başkanlığına

İlgi : a) 6.2.1997 tarih ve A.01.0.GNS.0.10.00.02-6/421-5239/14757
sayılı yazınız.

b) 24.6.1997 tarih ve A.01.0.GNS.0.10.00.02-7463 sayılı
yazınız.

Rize Milletvekili Ahmet Kabil'in, ASİLSAN tarafından
üretilen bir silaha ilişkin olarak tarafımdan
cevaplandırılmasını istediği sözlü
soru önergesi ilgi (b) de kayıtlı yazınızla
bu kez yazılı önergeye dönüştürülmüş
olup, sözkonusu soru önergesiyle ilgili cevabımız
ekte takdim edilmiştir.

Bilgilerinize ve gereğini arz ederim.

  Yalım Erez 

  Sanayi ve Ticaret Bakanı

Rize Milletvekili Ahmet Kabil'in Yazılıya Dönüşen
Sorularına İlişkin Cevabımız

Cevap 1. 1996 yılında 12 510 117 $ tutarında
27 989 adet tabanca MKEK tarafından ithal edilmiştir.

İthal edilen tabancalar şu markalardan oluşmaktadır
:

S. Wesson, Baretta, Browning, Colt, Samson, Astra, Star, Mauser,
Walther, Liama, Sig Sauer, Taurus, Heckler Koch, Merkuria (CZ),
Tanfoglio, Daewoo.

KOSGEB'in verdiği danışmanlık ve sağladığı
destek hizmetleri ile ve MKEK'nun teknik ve ticari sorumluluğu
altında yürütülmekte olan Doğu Karadeniz
Silah Projesi kapsamında; Rize-Ardeşen, Trabzon,
Gümüşhane-Kürtün, Giresun ve Ordu'daki
firmaların yılda 30 000 adet altı değişik
tipte tabancanın namlu hariç tüm parçalarını
üretmesi planlanmıştır. Bu proje ile
Doğu Karadeniz Bölgesindeki gayrikanunî tabanca
üretimine engel olmak, endüstriyel gelişmeyi hızlandırmak
ve istihdam olanaklarını artırmak yanında,
ithal tabancaya olan talebi yerli üretilen tabancalara kaydırmak
da amaçlanmıştır.

Doğu Karadeniz Silah Projesinin amacı, Küçük
ve Orta Ölçekli Sanayi Geliştirme ve Destekleme
İdaresi Başkanlığının vereceği
danışmanlık ve sağlayacağı
destek hizmetleri ile MKEK'nun teknik ve ticari sorumluluğu
altında, bölgede gelişmiş üretim
teknolojisi kullanabilen, uluslararası kalite normlarına
uygun ve düşük maliyetli üretim yapabilen
Küçük ve Orta Ölçekli Sanayi İşletmeleri
yaratabilmektedir. Bu işletmeler tabanca parçalarına
ilaveten ileride diğer sanayi mamüllerinin parçalarını
da üretmek üzere yönlendirilecektir. Planlanan
tabanca üretimi ile Doğu Karadeniz Bölgesindeki
gayrikanunî tabanca üretimine engel olmak, endüstriyel
gelişmeyi hızlandırmak ve istihdam olanaklarını
artırmak yanında, ithal tabancaya olan talebi yerli
üretilen tabancalara kaydırmak da mümkün
olacaktır.

Bu proje kapsamında; Rize-Ardeşen, Trabzon, Gümüşhane-Kürtün,
Giresun ve Ordu'daki firmalar, KOSGEB'in vereceği danışmanlık
ve sağlayacağı destek hizmetleri ile MKEK'nun teknik
ve ticarî sorumluluğu altında ilk aşamada
yılda 30 000 adet altı değişik tipte tabancanın
namlu hariç tüm parçalarını üretecektir.

Cevap 2. MKEK, Doğu Karadeniz Silah Projesi kapsamındaki
şirketlere, yapılan sözleşmelerle belirli
bir avans vermektedir. Ayrıca üretilen tabanca parçalarının
bedelleri de, atış testleri ve satış
işlemlerinin bitmesi beklenmeksizin bu şirketlere
ödenmektedir. Bu şekilde MKEK, bu proje kapsamındaki
şirketlere sadece teknik açıdan değil,
finansal açıdan da önemli katkılarda
bulunmaktadır.

1996 yılında,

- 10 359 adet MKEK yapımı yerli

- 1 393 adet Trabzon'da mukim TİSAŞ-MKEK yapımı
yerli Fatih 13

- 1 950 adet Rize-Ardeşen'de mukim ASİLSAN-MKEK yapımı
yerli Atmaca 53 olmak üzere toplam 13 702 adet yerli tabanca
satılmıştır. Önümüzdeki
yıllarda tüm ithal tabancaların yerli üretilen
tabancalarla ikame edilebileceği varsayılsa bile; MKEK'nun
bizzat ürettiği 2 model ve Doğu Karadeniz Silah Projesi
kapsamındaki şirketlerle birlikte ürettiği
6 model tabancadan her bir modele ortalama olarak yılda
5 000 adetlik bir talep oluşması beklenmektedir.

Tabanca üretimi ve satışının MKEK'ndan
bağımsız bir şekilde yapılmasına
müsaade edildiği takdirde bu müsaade sadece Rize-Ardeşen'de
mukim ASİLSAN veya Doğu Karadeniz silah Projesi kapsamındaki
diğer dört şirket için değil, bu konuya
girmeyi arzu eden Türkiye'deki birçok şirket
için de geçerli olacaktır.

10. - İzmir Milletvekili Atilla Mutman'ın, itfaiyecilerin
çalışma ücetlerine ilişkin sorusu
ve İçişleri Bakanı Murat Başesgioğlu'nun
yazılı cevabı (7/3047)

Türkiye  Büyük Millet Meclisi Başkanlığına

Aşağıdaki sorunun İçişleri
Bakanı Sayın Meral Akşener tarafından
yazılı olarak cevaplandırılması
için gereğini arz ederim. Saygılarımla.

  Atilla Mutman

  İzmir

Bakanlar Kurulunun 26.12.1996 yılı 22859 sayılı
Resmî Gazetesinde yayınlanan karar gereği 1990
yılında yapılan nüfus sayımına
göre, nüfusu 250 000'den fazla olan yerlerde itfaiyecilerin
çalışma ücreti brüt 17 500 000 TL.'yi
geçemez denilmektedir. Oysa, itfaiyecilerin çalışma
ücreti Belediye Meclisinin aldığı kararla
belirlenmekteydi. Örneğin; 1997 yılı itfaiye
fazla çalışma ücreti İzmir Büyükşehir
Belediyesince 30 000 000 TL. olarak belirlenmişti. Bilindiği
gibi itfaiyeciler devlet memurları gibi 657'ye tabidir.
Diğer devlet memurları ayda 160 saat çalışır,
itfaiyeciler ise 240 saat çalışır.
Ayrıca, nüfusu 250 000'den fazla olan yerlerle, üç
büyük şehir yangın sayısı
ve tehlike açısından kıyaslanamayacak
farklılık göstermektedir.

Yukarıda adı geçen kararname ile haksızlığa
uğramış cefakar itfaiyecilerimizin İstanbul,
Ankara, İzmir başta olmak üzere diğer büyük
şehirlerde uygulanmaya konulan haksız ücret
politikasını düzeltmeyi düşünüyor
musunuz?

Eğer düşünüyorsanız nasıl
bir uygulama sözkonusudur?

 T.C.

 İçişleri Bakanlığı

 Sayı : B050MAH0650002/80545  7.7.1997

Konu : Yazılı Soru Önergesi

Türkiye Büyük Millet Meclisi Başkanlığına

İlgi : TBMM Başkanlığının
24.6.1997 tarih ve A.01.0.GNS.0.10.00.02-7465-7/3047 sayılı
yazısı.

İzmir Milletvekili Atilla Mutman'ın sözlü
olarak cevaplandırılmak üzere verdiği,
ancak ilgi yazı ile yazılı soruya çevrildiği
belirtilen “İtfaiyecilerin çalışma
ücretlerine ilişkin” yazılı soru
önergesiyle ilgili olarak Devlet Personel Başkanlığı
ile Maliye Bakanlığı'ndan alınan yazılarda;

Devlet memurları için fazla çalışma
uygulamasının 1991 yılında (Başbakanlık
ve bağlı kuruluşları, ve makam hizmetleri
ile vergi daireleri hariç) kaldırılarak yerine,
fazla çalışma karşılığında
izin verilmesi uygulaması getirildiği,

Ancak, belediyelerde görevli zabıta ve itfaiye personeline
24 saat devamlılık esasına göre görev
yaptıkları gözönünde bulundurularak
bütçe kanunlarına konulan hükümlerle
belediye meclislerince belirlenen miktarda aylık maktu
fazla çalışma ücreti ödenmesi uygulamasının
devam ettirildiği,

Ancak, belediyeler bünyesinde çalışan
diğer personele fazla çalışma ücreti
ödenmemesi, zabıta ve itfaiye personeline ise önemli
miktarlarda fazla çalışma ücreti öngörülmesi
uygulamasının personel arasında huzursuzluklara
ve sözkonusu birimlere atama ve kadro taleplerinin artmasına
neden olduğu, bu ücretlerin meclisce belirlenmesinin
de belediye başkanı ile meclisler ve personel arasında
çekişmelere sebebiyet verdiği,

Belediyeler arasında bir standart da bulunmadığından,
çok farklı miktarlarda yapılan ödemelerin
bir yandan “eşit işe eşit ücret”
prensibini zedelediği, bir yandan da bütçe kanununda
yer alan sözkonusu hükümden diğer personelin
yararlandırılması taleplerini artırdığından
dolayı, 1997 yılında İstanbul ve İzmir
belediyelerinin bu yöndeki talepleri doğrultusunda “koruma
güvenlik görevlileri” nin de bu kapsama dahil edildiği,

Bu nedenle 1997 yılı Bütçe Kanununda;

- Belediyelerde fazla çalışma ücreti
alan ve almayan memurlar arasındaki maaş farkının
artmaması, ücret adaletinin daha fazla bozulmaması,

- Fazla çalışma ücretinin diğer personelin
talebine yol açmayacak şekilde makul miktarda tespit
edilmesi,

- Belediye Başkanı, belediye meclisi ve personel
arasındaki sürtüşmelerin sona erdirilmesi,

- Kapsamın genişletilmesi ve ödeme miktarındaki
yüksek artışların getireceği malî
yükün sınırlandırılması,

- Belediyeler arasında uygulama birliğinin ve ücret
disiplinin sağlanması,

Hususları gözönünde bulundurularak bu personele
ödenen fazla çalışma ücretlerine
sınırlama getirildiği,

Bu konuda yeni bir düzenlemenin ise müteakip bütçe
yılı için yapılabileceği,

İfade edilmektedir.

Bilgilerinize arz ederim. 

  Murat Başesgioğlu

  İçişleri Bakanı




BİRLEŞİM 116'NIN SONU
























ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












