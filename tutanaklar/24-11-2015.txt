
















DÖNEM: 26
 CİLT: 1  YASAMA YILI: 1





TÜRKİYE BÜYÜK MİLLET
MECLİSİ
TUTANAK DERGİSİ






3’üncü Birleşim
24 Kasım 2015 Salı





(TBMM Tutanak Hizmetleri Başkanlığı
tarafından hazırlanan bu Tutanak Dergisi’nde yer alan ve kâtip üyeler tarafından
okunmuş bulunan her tür belge ile konuşmacılar tarafından ifade
edilmiş ve tırnak içinde belirtilmiş alıntı sözler aslına uygun
olarak yazılmıştır.)

İ
Ç İ N D E K İ L E R

I.- GEÇEN TUTANAK ÖZETİ
II.- OTURUM BAŞKANLARININ
KONUŞMALARI
1.- TBMM Başkanı İsmail
Kahraman’ın, 26’ncı Yasama Döneminin milletimize ve devletimize hayırlı olmasını
dilediğine, 24 Kasım Öğretmenler Günü’nü kutladığına ve 64’üncü
Hükûmete başarılar dilediğine ilişkin konuşması




I.- GEÇEN TUTANAK ÖZETİ
TBMM Genel Kurulu
saat 15.00’te açıldı.
Diyarbakır
Milletvekili İdris Baluken, Güneydoğu Anadolu Bölgesi’nin bazı yerleşim
yerlerinde sokağa çıkma yasağı uygulanması nedeniyle bazı HDP
milletvekillerinin Genel Kurulda bulunamadıklarına ve Başkanlık Divanının,
bu milletvekillerinin, Başkanlık seçimi için yapılan oylamaya katılımlarının
sağlanmasına yönelik bir tutum sergilemesi gerektiğine ilişkin
bir açıklamada bulundu.
Hakkâri Milletvekili
Abdullah Zeydan ant içti.
Cumhurbaşkanlığının;

Türkiye
Cumhuriyeti Anayasası’nın 114’üncü maddesi gereğince, yeni Meclisin
toplanacağı 17 Kasım 2015 günü görevi sona erecek
olan geçici Bakanlar Kurulunun yeni hükûmet kuruluncaya kadar göreve devamının
istendiğine,
Bakanlar Kurulunun
yeniden kurulması için Türkiye Cumhuriyeti Anayasası’nın 109’uncu maddesi uyarınca,
Konya Milletvekili ve Adalet ve Kalkınma Partisi Genel Başkanı Ahmet
Davutoğlu’nun görevlendirildiğine; seçilecek bakanların atanmaları
yapıldıktan sonra Bakanlar Kurulu listesinin ayrıca gönderileceğine,
İlişkin
tezkereleri Genel Kurulun bilgisine sunuldu.
Danışma
Kurulunun, TBMM Genel Kurulunun 22 Kasım 2015 Pazar günkü (bugün) birleşiminde
TBMM Başkanı seçilinceye kadar çalışmalarına devam etmesine ilişkin
önerisi kabul edildi.
Türkiye Büyük Millet
Meclisi Başkanı seçimi için yapılan birinci ve ikinci tur oylamalarda
adaylardan hiçbirisinin Anayasa’da öngörülen gerekli oy çoğunluğunu
sağlayamadığı açıklandı.
Diyarbakır
Milletvekili İdris Baluken, Güneydoğu Anadolu Bölgesi’nin bazı yerleşim
yerlerinde sokağa çıkma yasağı uygulanmasına karşı çıkan HDP
milletvekillerine yönelik saldırgan tutumla ilgili Başkanlık Divanının
tavrını öğrenmek istediklerine ilişkin bir açıklamada bulundu.
TBMM Başkanlığına,
üçüncü tur oylama sonucunda, Anayasa’nın 94’üncü ve İç Tüzük’ün 10’uncu
maddesinde öngörülen çoğunluğu sağlayan İstanbul
Milletvekili İsmail Kahraman’ın 316 oyla seçildiği açıklandı.
TBMM Başkanı İsmail
Kahraman, Başkan seçilmesi dolayısıyla bir teşekkür konuşması
yaptı.
Alınan karar gereğince,
24 Kasım 2015 Salı günü saat 15.00’te toplanmak üzere 18.50’de birleşime
son verildi.

 Deniz
BAYKAL
 Geçici
Başkan

 Ayşe
ACAR BAŞARAN Sena
Nur ÇELİK
 Batman
 Antalya
 Geçici
Kâtip Üye Geçici
Kâtip Üye



24 Kasım 2015 Salı
BİRİNCİ OTURUM
Açılma Saati: 15.00
BAŞKAN: İsmail KAHRAMAN
KÂTİP ÜYELER: Geçici Kâtip Üye
Eren ERDEM (İstanbul)



BAŞKAN – Sayın
milletvekilleri, Büyük Millet Meclisimizin 3’üncü Birleşimini açıyorum. 
II.- OTURUM BAŞKANLARININ
KONUŞMALARI
1.- TBMM Başkanı İsmail
Kahraman’ın, 26’ncı Yasama Döneminin milletimize ve devletimize hayırlı olmasını
dilediğine, 24 Kasım Öğretmenler Günü’nü kutladığına ve 64’üncü
Hükûmete başarılar dilediğine ilişkin konuşması
BAŞKAN – 26’ncı Yasama Dönemimizin
milletimize ve devletimize hayırlı olmasını diliyorum. 
Öncelikle, 24 Kasım Öğretmenler Günü’nü
kutluyorum. Değerli öğretmenlerimize sağlık, esenlik ve mutluluk
içinde nice hizmetler niyaz ediyorum. 
Ayrıca, Başbakanımız Sayın Profesör
Doktor Ahmet Davutoğlu Bey’in açıkladığı 64’üncü Hükûmetimizin
Bakanlar Kurulu listesinde yer alan başta değerli Başbakanımıza
ve bakanlarımıza hayırlı çalışmalar ve başarılar diliyorum. 
Başkanlık Divanı teşekkül
etmediğinden çalışmalarımıza başlayamıyoruz. Bu sebeple, gündemimizde
yer alacak konuları görüşmek üzere 25 Kasım 2015 Çarşamba günü saat
15.00’te toplanmak üzere birleşimi kapatıyorum.
Teşekkür ederim. 


Kapanma Saati: 15.03





