


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20   CİLT : 71  YASAMA
YILI : 4


T. B. M. M.
TUTANAK
DERGİSİ

61 inci
Birleşim
22. 3. 1999Pazartesi



İ Ç İ N D E
K İ L E R

I. —
GEÇEN TUTANAK ÖZETİ
II. — BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1. — Romanya’ya gidecek olan
Dışişleri Bakanı İsmail Cem’e, dönüşüne kadar, Devlet Bakanı Şükrü Sina
Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi
(3/1945)
2. — Bulgaristan’a gidecek olan
Dışişleri Bakanı İsmail Cem’e, dönüşüne kadar, Devlet Bakanı Şükrü Sina
Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi
(3/1946)
3. — Denizli Milletvekili Hasan
Korkmazcan’ın, TBMM Başkanvekilliği ve Anavatan Partisi üyeliğinden çekildiğine
ilişkin önergesi (4/431)
4. — Kayseri Milletvekili İbrahim
Yılmaz’ın, Adalet Komisyonu üyeliğinden çekildiğine ilişkin önergesi (4/432)
B) ÇEŞİTLİ
İŞLER
1. —DTP Grubunun, 20 Mart 1999
Cumartesi günü Danışma Kuruluna yaptığı toplantı çağrısının, TBMM Başkanı
tarafından, TBMM’nin çalışma gün ve saatlerinin yeniden belirlenmesi konusuyla
sınırlandırıldığına; seçimlerin yapılmasının yeniden değerlendirilmesi
konusunun -İçtüzüğe göre- Danışma Kurulunun görev alanı dışında bulunduğunun
belirlendiğine ve bu yönde yapılan Danışma Kurulu toplantısı çağrısına
DTPGrubunun itiraz etmediğine;
TBMM
Başkanlığına DTPGrup Başkanı Mahmut Yılbaş imzasıyla verilen yerel seçimlerin
genel seçimlerden ayrılması önerisinin, aynı gün (21 Mart 1999) 17385 sayılı
yazısıyla ve TBMM Başkanı imzasıyla, Anayasanın 77 ve İçtüzüğün 95 inci
maddeleri uyarınca Anayasa Komisyonuna havale edildiğine; bu havale işleminin
“gelen kâğıtlar” listesinde yer aldığına ve bu havale işlemine de itiraz
edilmediğine;
TBMM Başkanlığınca Anayasa
Komisyonuna havale edilen DTP önerisinin fotokopisinin, bir üst yazıyla,
TBMMGenel Kurulunda işleme konu olduğuna; bu hususta bir usul görüşmesi
açılarak bu hususun oylandığına; fakat, bu hususta bir de İçtüzüğe ve yasalara
uygun bir işlem ve Meclis kararı bulunduğuna; bu husustaki görüşmelerin her
halukârda Anayasa Komisyonu raporunun Genel Kurula gelmesiyle birlikte
yapılacağına ve bu nedenle, önerinin gündemden çıkarıldığına ilişkin Başkanlık
açıklaması
III. —GÜVEN
İSTEMİ
1. — Başbakan Bülent Ecevit ve
Bakanlar Kurulu Üyeleri hakkında verilen gensorunun, Genel Kurulun 20.3.1999
tarihli 59 uncu birleşiminde yapılan görüşmeleri sırasında verilen güvensizlik
önergesinin oylaması (11/22)
IV. —
DİSİPLİN CEZALARI
1. — Van Milletvekili Mahmut
Yılbaş’a kınama cezası verilmesi
V. —
SEÇİMLER
A) BAŞKANLIK
DİVANINDA AÇIK BULUNAN ÜYELİKLERE SEÇİM
1. — Başkanlık Divanında açık
bulunan üyeliğe seçim
B) KOMİSYONLARDA
AÇIK BULUNAN ÜYELİKLERE SEÇİM
1. — Anayasa Komisyonunda açık
bulunan üyeliğe seçim
2. — Adalet Komisyonunda açık
bulunan üyeliğe seçim
VI. — KANUN
TASARI VE TEKLİFLERİYLE KOMİSYONLARDAN GELEN DİĞER İŞLER
1. — Kütahya Milletvekili Mustafa
Kalemli, Anavatan Partisi Genel Başkanı Rize Milletvekili Mesut Yılmaz, Doğru
Yol Partisi Genel Başkanı İstanbul Milletvekili Tansu Çiller, Demokratik Sol
Parti Genel Başkanı İstanbul Milletvekili Bülent Ecevit, Cumhuriyet Halk
Partisi Genel Başkanı Antalya Milletvekili Deniz Baykal ile 292
milletvekilinin; Türkiye Cumhuriyeti Anayasasının 83 üncü Maddesinin
Değiştirilmesine Dair Kanun Teklifi ve Anayasa Komisyonu Raporu (2/676) (S.
Sayısı : 232)
VII. —
SORULAR VE CEVAPLAR
A) YAZILI
SORULAR VE CEVAPLARI
1. — Trabzon Milletvekili
Kemalettin Göktaş’ın, 55 inci Hükümet döneminde İller Bankasından Rize ve
Trabzon belediyelerine tahakkuk ettirilen para miktarına ilişkin Başbakandan
sorusu ve Bayındırlık ve İskân Bakanı Ali Ilıksoy’un yazılı cevabı (7/6854)
2. — Trabzon Milletvekili
Kemalettin Göktaş’ın, Rize Belediyesine yapılan yardımlara ilişkin Başbakandan
sorusu ve Bayındırlık ve İskân Bakanı Ali Ilıksoy’un yazılı cevabı (7/6855)
I. — GEÇEN TUTANAK ÖZETİ

TBMM Genel Kurulu saat 15.00’te
açılarak üç oturum yaptı.
Resmî Gazetenin 2 Ağustos 1998 gün
ve 23421 sayılı nüshasında yayımlanan Türkiye Büyük Millet Meclisinin 30 Temmuz
1998 gün ve 590 sayılı kararıyla, 18 Nisan 1999 günü, birlikte yapılması
öngörülen yerel ve genel seçimlerden, Milletvekili Genel Seçimlerinin,
Anayasanın 77 nci maddesinin birinci fıkrası gereğince yapılmasına ve seçim
takviminin Yüksek Seçim Kurulunca bu karara göre yeniden düzenlenmesine karar
verilmesine; 22 Mart 1999 Pazartesi günü yapılacak olan güven oylamasından
sonra, 23 Mart 1999 Salı gününden itibaren Genel Kurulda kanun tasarı ve
tekliflerinin görüşülmesine devam olunmasına ilişkin DTP Grubu önerisi okundu.
TBMMBaşkanlığınca komisyona havale
edilen bir hususun, o komisyonca karara bağlanmasından önce, bir siyasî parti
grubu önerisi olarak TBMM Genel Kurulunda görüşülüp karara bağlanmasının uygun
olup olmadığı hakkında bir usul görüşmesi açıldı.
Yapılan oylama sonucunda, o
hususun TBMMGenel Kurulunda görüşülebileceğinin kabul edildiği açıklandı.
Tunceli Milletvekili Kamer Genç,
CHP Grup Başkanvekili Önder Sav’ın konuşmasında kendisine sataştığı iddiasıyla
bir konuşma yaptı.
TBMMGenel Kurulunda görüşmelerin
olaylı geçmesi nedeniyle kürsü masuniyetinin kalmadığı gerekçesiyle, Başbakan
Bülent Ecevit ve Bakanlar Kurulu üyeleri hakkında verilen güvensizlik
önergesinin oylamasını yapmak, kanun tasarı ve teklifleri ile DTP Grup
önerisini görüşmek üzere, 22 Mart 1999 Pazartesi günü saat 15.00’te toplanmak
üzere, birleşime 18.18’de son verildi.

 Yasin Hatiboğlu Başkanvekili
 Ali
Günaydın Hüseyin
Yıldız Konya Mardin Kâtip Üye Kâtip Üye


BİRİNCİ
OTURUM
Açılma Saati
: 15.00
22 Mart 1999
Pazartesi
BAŞKAN :
Başkanvekili Uluç GÜRKAN
KÂTİP ÜYELER
: Haluk YILDIZ (Kastamonu), Ünal YAŞAR (Gaziantep)

BAŞKAN – Türkiye Büyük Millet
Meclisinin 61 inci Birleşimini açıyorum.
Gündeme geçiyoruz.
Başkanlığın Genel Kurula sunuşları
vardır.
Cumhurbaşkanlığı tezkereleri
vardır; okutuyorum :

II. —
BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1. —
Romanya’ya gidecek olan Dışişleri Bakanı İsmail Cem’e, dönüşüne kadar, Devlet
Bakanı Şükrü Sina Gürel’in vekâlet etmesinin uygun görüldüğüne ilişkin
Cumhurbaşkanlığı tezkeresi (3/1945)
 18
Mart 1999
Türkiye Büyük Millet Meclisi
Başkanlığına
Görüşmelerde bulunmak üzere, 19
Mart 1999 tarihinde Romanya'ya gidecek olan Dışişleri Bakanı İsmail Cem'in
dönüşüne kadar; Dışişleri Bakanlığına, Devlet Bakanı Prof. Dr. Şükrü Sina
Gürel'in vekâlet etmesinin, Başbakanın teklifi üzerine, uygun görülmüş olduğunu
bilgilerinize sunarım.
 Süleyman
Demirel Cumhurbaşkanı
BAŞKAN – Bilgilerinize
sunulmuştur.
Diğer tezkereyi okutuyorum:
2. —
Bulgaristan’a gidecek olan Dışişleri Bakanı İsmail Cem’e, dönüşüne kadar,
Devlet Bakanı Şükrü Sina Gürel’in vekâlet etmesinin uygun görüldüğüne ilişkin
Cumhurbaşkanlığı tezkeresi (3/1946)
 18
Mart 1999
Türkiye Büyük Millet Meclisi
Başkanlığına
Görüşmelerde bulunmak üzere, 22
Mart 1999 tarihinde Bulgaristan'a gidecek olan Dışişleri Bakanı İsmail Cem'in
dönüşüne kadar; Dışişleri Bakanlığına, Devlet Bakanı Prof. Dr. Şükrü Sina
Gürel'in vekâlet etmesinin, Başbakanın teklifi üzerine, uygun görülmüş olduğunu
bilgilerinize sunarım.
 Süleyman
Demirel Cumhurbaşkanı
BAŞKAN – Bilgilerinize
sunulmuştur.
Türkiye Büyük Millet Meclisi
Başkanlık Divanı üyeliğinden bir istifa önergesi vardır; okutuyorum:
3. — Denizli
Milletvekili HasanKorkmazcan’ın, TBMMBaşkanvekilliği ve Anavatan Partisi
üyeliğinden çekildiğine ilişikn önergesi (4/431)
 22.3.1999
Türkiye Büyük Millet Meclisi
Başkanlığına
Türkiye Büyük Millet Meclisi
Başkanvekilliğinden ve Anavatan Partisinden istifa ettim.
Gereği için saygılarımla arz
ederim.
 Hasan
Korkmazcan Denizli
BAŞKAN – Bilgilerinize
sunulmuştur.
Komisyondan istifa önergesi
vardır; okutuyorum:
4. — Kayseri
Milletvekili İbrahim Yılmaz’ın, Adalet Komisyonu üyeliğinden çekildiğine
ilişkin önergesi (4/432)
Türkiye Büyük Millet Meclisi
Başkanlığına
Üyesi bulunduğum Adalet Komisyonu
üyeliğinden çekilmek istiyorum.
Bilgilerinize arz ederim.
Saygılarımla. 22.3.1999
 İbrahim
Yılmaz Kayseri
BAŞKAN – Bilgilerinize
sunulmuştur.
B) ÇEŞİTLİ
İŞLER
1. — DTP
Grubunun, 20 Mart 1999 Cumartesi günü Danışma Kuruluna yaptığı toplantı
çağrısının, TBMM Başkanı tarafından, TBMM’nin çalışma gün ve saatlerinin
yeniden belirlenmesi konusuyla sınırlandırıldığına; seçimlerin yapılmasının
yeniden değerlendirilmesi konusunun -İçtüzüğe göre- Danışma Kurulunun görev
alanı dışında bulunduğunun belirlendiğine ve bu yönde yapılan Danışma Kurulu
toplantısı çağrısına DTP Grubunun itiraz etmediğine;
TBMM
Başkanlığına DTP Grup Başkanı Mahmut Yılbaş imzasıyla verilen yerel seçimlerin
genel seçimlerden ayrılması önerisinin, aynı gün (21 Mart 1999) 17385 sayılı
yazısıyla ve TBMMBaşkanı imzasıyla, Anayasanın 77 ve İçtüzüğün 95 inci
maddeleri uyarınca Anayasa Komisyonuna havale edildiğine; bu havale işleminin
“gelen kâğıtlar” listesinde yer aldığına ve bu havale işlemine de itiraz
edilmediğine;
TBMMBaşkanlığınca
Anayasa Komisyonuna havale edilen DTP önerisinin fotokopisinin, bir üst
yazıyla, TBMM Genel Kurulunda işleme konu olduğuna; bu hususta bir usul
görüşmesi açılarak bu hususun oylandığına; bu hususta fakat bir de İçtüzüğe ve
yasalara uygun bir işlem ve Meclis kararı bulunduğuna; bu husustaki
görüşmelerin her halukârda Anayasa Komisyonu raporunun Genel Kurula gelmesiyle
birlikte yapılacağına ve bu nedenle, önerinin gündemden çıkarıldığına ilişkin
Başkanlık açıklaması
BAŞKAN – Sayın milletvekilleri,
şimdi, sıra, Genel Kurulumuzun 21.3.1999 tarihli 60 ıncı Birleşiminde alınan
karar gereğince, Demokrat Türkiye Partisi Grup Başkanı Van Milletvekili Mahmut
Yılbaş'ın, 18 Nisan 1999 günü birlikte yapılması öngörülen yerel ve genel
seçimlerden milletvekili genel seçimlerinin Anayasanın 77 nci maddesine göre
yapılmasına ve seçim takviminin Yüksek Seçim Kurulunca yeniden düzenlenmesine
dair önergesindedir.
Sayın milletvekilleri, bu konuda,
Demokrat Türkiye Partisi Grubu, 20 Mart 1999 Cumartesi günü Türkiye Büyük
Millet Meclisi Danışma Kuruluna bir toplantı çağrısı yapmıştır. Türkiye Büyük
Millet Meclisi Başkanı Hikmet Çetin, bu toplantı çağrısını, Türkiye Büyük
Millet Meclisinin çalışma gün ve saatlerinin yeniden belirlenmesi konusuyla
sınırlayarak, aynı gün gerçekleştirmiştir.
Yenilenmesine karar verilen
seçimlerin değerlendirilmesi konusu, Türkiye Büyük Millet Meclisi
Başkanlığınca, 20 Mart 1999 gün ve 17374 sayılı "Türkiye Büyük Millet
Meclisi Başkanı Hikmet Çetin" imzalı yazısıyla... Aynen okuyorum:
"Yenilenmesine karar verilen seçimlerin değerlendirilmesi konusu, İçtüzüğe
göre, Danışma Kurulunun görev alanı dışında bulunduğundan, bu konu dışında
kalan, Türkiye Büyük Millet Meclisi çalışma gün ve saatlerinin yeniden
belirlenmesi konusunu görüşmek üzere toplanacaktır"
Demokrat Türkiye Partisi Grubu,
Başkanlığın bu yöndeki Danışma Kurulu toplantısı çağrısına itiraz etmemiştir.
Çağrıyı, Türkiye Büyük Millet Meclisi Başkanının sınırladığı biçimde
kabullenmiştir. Bu nedenle, Türkiye Büyük Millet Meclisi Başkanlığına, DTP Grup
Başkanı Mahmut Yılbaş'ın imzasıyla, 21 Mart 1999 günü, yerel seçimlerin genel
seçimlerden ayrılması için bir öneri verilmiştir. Bu öneri, Türkiye Büyük
Millet Meclisi Başkanlığınca, aynı gün, yani, 21 Mart 1999 gün ve 17385 sayılı
yazıyla "Başkan Hikmet Çetin" imzasıyla, Anayasanın 77 nci ve
İçtüzüğün 95 inci maddeleri uyarınca Anayasa Komisyonuna havale edilmiştir. Bu
havalede "Türkiye Büyük Millet Meclisi İçtüzüğünün 95 inci maddesi
'Seçimlerin yenilenmesine dair önergeler, Anayasa Komisyonunda görüşülür ve
Anayasa Komisyonu raporu Genel Kurulda gündemdeki bütün konulardan önce
görüşüldükten sonra açık oya sunulur' hükmünü içermektedir. 
Türkiye Büyük Millet Meclisi
İçtüzüğünde, seçimlerin yenilenmesi kararının nasıl alınacağı öngörüldüğü
halde, bu kararın nasıl değiştirileceğine dair bir kural yer almamaktadır.
Ancak, bir işlem hangi usule bağlı kalınarak yapılmışsa, yine aynı usule bağlı
kalınarak değiştirilmesi ya da yürürlükten kaldırılması kamu hukukunun temel
ilkelerinden biridir. Ayrıca, aynı konuda kanunda da bir düzenleme yapılıp
yapılmaması hususunun değerlendirilmesi ayrı bir önem taşımaktadır. Bu nedenle,
yazınız ekindeki milletvekili genel seçimlerine ilişkin 1 numaralı önerinin
Anayasa Komisyonunda görüşüldükten sonra Genel Kurula sunulması Başkanlığımızca
zorunlu görülmektedir."
Bu yazıda, Türkiye Büyük Millet
Meclisi Başkanı, önergenin 1 inci maddesiyle, Türkiye Büyük Millet Meclisi
Genel Kurulunca alınmış bulunan Demokrat Türkiye Partisi önerisinin aynı
zamanda Danışma Kurulunun görev alanı içinde bulunmadığını, dolayısıyla,
İçtüzüğün 19 uncu maddesi uyarınca bu konuda Genel Kurula bir öneri
götürülmesinin mümkün olmadığını da belirtmiştir.
Sayın milletvekilleri, Türkiye
Büyük Millet Meclisi Başkanının Anayasa Komisyonuna havalesi, İçtüzüğün 51 inci
maddesinde yazılı olan gelen kâğıtlar listesindeki içeriktedir. 
İçtüzüğün 51 inci maddesini
okuyorum: "Başkanlığa gelen kanun tasarı ve teklifleri, resmî tezkereler
ve komisyon raporları ile soru, genel görüşme, Meclis araştırması, Meclis
soruşturması ve gensoru önergeleri, gelen kâğıtlar listesinde yayımlanır.
Bunlardan Genel Kurula sevk edilenler bu listede ayrıca belirtilir. Başkanlığa
geliş tarihleri de ayrıca gösterilir.
Gelen kâğıtlar Meclisin toplantı
günleri dağıtılır ve tutanağa eklenir.
Gelen kâğıtlar, tatile
rastlamadığı takdirde, cumartesi ve pazar hariç, her gün yayımlanır, ilan
tahtasına asılır ve ilk birleşim tutanağına eklenir." 
Yapılan işlem, İçtüzüğün 51 inci
maddesine göre, gelen kâğıtlar listesine uygun bir işlemdir. Buna itiraz,
İçtüzüğün 73 üncü maddesinde belirlenmiştir. Son fıkrada "Bu havaleye bir
milletvekili itiraz etmek isterse oturumun başında söz alır" denilmektedir.
Dün, böyle bir işlem, İçtüzüğün 73 üncü maddesinin amir hükmü, yerine
getirilmemiştir. Buna karşılık "Demokrat Türkiye Partisi Grup Başkanı
Mahmut Yılbaş" imzasıyla Genel Kurul önerisi niteliği kazanmamış; çünkü,
Genel Kurul önerisi niteliği kazanabilmek için, Danışma Kurulunun çağrısının
içinde olması ve toplantıda görüşülmesi, toplantı gerçekleşmemişse de o çağrıda
yer alması, İçtüzüğün 19 uncu maddesinin amir hükmüdür. Buna rağmen, Anayasa
Komisyonuna havale edilen Demokrat Türkiye Partisi önerisinin, "Mahmut
Yılbaş" imzalı önerinin fotokopisi, bir üst yazıyla, dün, burada, işleme
konu olmuştur; bir usul tartışması açılmış, oylanmıştır. Ortada, aynı zamanda,
İçtüzüğe, yasalara uygun bir işlem ve bir Meclis kararı vardır. Ben, bu iki
işlemden birini yok saymak veya ikisini birbirine öncelik saymayı, hem yasaları
-başta Anayasa- hem İçtüzüğü çiğnemek, aynı zamanda da, Genel Kurula
saygısızlık olarak algılıyorum. 
Bu nedenle, bu müzakere, her
halükârda, Anayasa Komisyonu raporunun Genel Kurula inmesiyle birlikte
yapılacaktır; bu nedenle, öneri gündemden çıkarılmıştır.
Şimdi, gensorunun oylamasına
geçiyoruz. (FP ve DTP sıralarından "Hayır hayır" sesleri, sıra
kapaklarına vurmalar; ANAP ve DSP sıralarından alkışlar)
MAHMUT YILBAŞ (Van) – Sayın
Başkan...
BAŞKAN – Buyurun Sayın Yılbaş;
oylamaya geçiyorum yalnız, dikkat edin.
Buyurun, yerinizden lütfen.
(Gürültüler)
MAHMUT YILBAŞ (Van) – Sayın
Başkan, Başkanlık makamınıza bugünkü tarihle, riyasetinizle ilgili, İçtüzüğün
63 üncü maddesine göre bir usul tartışması açılması talebimiz var; lütfen,
bunun tartışmaya açılmasını ve...
ÖMER BARUTÇU (Zonguldak) –
Oylamaya geçildi.
MAHMUT YILBAŞ (Van) – Hayır
efendim! Bakınız...
BAŞKAN – Bir grup başkanı konuşuyor,
lütfen sükûnetle dinleyelim efendim. 
MAHMUT YILBAŞ (Van) – Lütfen, 63
üncü maddeye göre usul tartışmasının
açılmasını ve grubuma söz verilmesini talep ediyorum efendim. 
BAŞKAN – Sayın Yılbaş, ben İçtüzük
maddelerini okuduğum zaman alınıyorsunuz. İçtüzüğün, bahsettiğiniz 63 üncü
maddesini size okumak istiyorum: "Görüşmeye yer olup olmaması, Başkanı
gündeme veya Türkiye Büyük Millet Meclisinin çalışma usullerine uymaya davet,
bir konuyu öne alma veya geriye bırakma gibi usule ait konular, diğer işlerden
önce konuşulur."
Sizin bana güveninizle ilgili,
"Sayın Cin" imzasıyla buraya gönderdiğiniz, hiçbir hukukî değer ifade
etmeyen... Acaba, bunu, 63 üncü maddenin neresine sığdırıyorsunuz?
MAHMUT YILBAŞ (Van) – Sayın
Başkan, bakınız, 63 üncü madde...
ÖMER BARUTÇU (Zonguldak) –
Oylamaya geçtik Sayın Başkan.
BAŞKAN – Bir dakika efendim... Bir
grup başkanı konuşuyor. Lütfen... Lütfen... Lütfen...
MAHMUT YILBAŞ (Van) – Ben, sizin
dün yaptığınız gibi, kürsüyü işgal etmiyorum; Tüzük hükümleri çerçevesinde
Sayın Başkandan konuşma talep ediyorum. (DYP sıralarından gürültüler) 
BAŞKAN – Evet, dinliyorum sizi.
MAHMUT YILBAŞ (Van) – Teşekkür
ediyorum Sayın Başkan. 
Bakınız, Türkiye Büyük Millet
Meclisinin şu anda çalışma usulüyle
alakalı bir talebim var; diyorum ki: Siz, tarafsızlığını yitirmiş bir
başkanvekilisiniz; sizin riyasetinizde bu Yüce Meclis, Genel Kurul toplanamaz.
Bunun tartışılmasını istiyorum. Sizden söz talebim var efendim. 
BEKİR SOBACI (Tokat) – Başkanın
tutumu tartışılmalı...
BAŞKAN – Sayın Yılbaş...
HALİL CİN (İçel) – Sayın Başkan,
söz istiyorum.
BAŞKAN – Bir dakika efendim...
Grup başkanınız konuştu... Yani, böyle bir usulümüz yok; her isteyenin
konuşması... Burası açık bir müzakere değil. (FP sıralarından gürültüler) 
MAHMUT YILBAŞ (Van) – Söz
istiyorum...
BAŞKAN – Sayın Yılbaş, bir dakika
beni dinleyin...
MAHMUT YILBAŞ (Van) – Dün burada
fiilî durum yarattınız, arkadaşlarınız ve yandaşlarınız...
Bakınız Sayın Başkan, benim
yerime, vekilim sizden bir söz talep ediyor ve siz tahammül
gösteremiyorsunuz!..
BAŞKAN – Sayın Yılbaş... Sayın
Yılbaş, benim ne diyeceğimi biliyor musunuz? Ben size bir cevap vereceğim;
konuşuyorsunuz!..
MAHMUT YILBAŞ (Van) – Sayın
Başkan, benim zaten sizden ümidim yok, sizden ümidim yok. Yalnız, bu sözlerimin
zapta geçmesini istiyorum.
BAŞKAN – Sayın Yılbaş, Meclis
Başkanvekillerinin nasıl seçildikleri... 
MAHMUT YILBAŞ (Van) – Efendim,
Anayasanın 94 üncü maddesinin son fıkrasını okuyun.
BAŞKAN – ...nasıl işlem
yaptıkları, İçtüzüğün... İçtüzüğün...
MAHMUT YILBAŞ (Van) – Efendim...
Sayın Başkan... Sayın Başkan...
BAŞKAN – Sayın Yılbaş, izin verir
misiniz, ben konuşayım; size tekrar söz vereceğim. (FP sıralarından gürültüler)
ABDULKADİR ÖNCEL (Şanlıurfa) –
Kürsü işgali yok burada...
MAHMUT YILBAŞ (Van) – Yahu...
Yahu...
BAŞKAN – Sayın Yılbaş, lütfen
yerinize oturun... Lütfen yerinize oturun...
MAHMUT YILBAŞ (Van) – Siz
tarafsızlığınızı yitirdiniz... 
BAŞKAN – Sayın Yılbaş, istirham
ediyorum yerinize oturun ve beni dinleyin. (FP sıralarından gürültüler, sıra
kapaklarına vurmalar) 
ABDULKADİR ÖNCEL (Şanlıurfa) –
Tarafsız Başkan istiyoruz, tarafsız... 
BAŞKAN – Sayın Yılbaş, istirham
ediyorum... (Gürültüler) 
ABDULKADİR ÖNCEL (Şanlıurfa) –
Dün, siz, kürsü işgal ettirdiniz.
BAŞKAN – Sayın milletvekilleri...
Sayın Yılbaş, lütfen... Meclis çalışmalarını işaretle bozmayın. Bakın, cevap
vermeden oylamaya geçeceğim. (Gürültüler)
Sayın milletvekilleri, size olan
saygımdan, bu öneriyi hepinize dağıtacağım; benimle ilgili tek satır yoktur.
Oylamaya başlıyorum efendim;
oylama süresi 10 dakikadır. (FP ve DTP sıralarından gürültüler)
MAHMUT YILBAŞ (Van) – Hayır
efendim... Söz istiyorum...
BEKİR SOBACI (Tokat) – Neyi
oyluyorsunuz?.. Hiç kimse anlamadı.
ABDULKADİR ÖNCEL (Şanlıurfa) –
Kürsü işgali yok...
MAHMUT YILBAŞ (Van) – ...Türk
halkı adına söz istiyorum, millet adına söz istiyorum, bana söz vermek
mecburiyetindesiniz.
III. — GÜVEN
İSTEMİ
1. —
BaşbakanBülent Ecevit ve BakanlarKurulu Üyeleri hakkında verilen gensorunun,
Genel Kurulun 20.3.1999 tarihli 59 uncu birleşiminde yapılan görüşmeleri
sırasında verilen güvensizlik önergesinin oylaması (11/22)
BAŞKAN – Sayın milletvekilleri, bu
kısımda yer alan, Başbakan Bülent Ecevit ve Bakanlar Kurulu üyeleri hakkındaki
(11/21) esas numaralı gensorunun 20.3.1999 tarihli 59 uncu Birleşiminde yapılan
görüşmeleri sırasında verilen güvensizlik önergesinin oylamasını yapacağız.
MAHMUT YILBAŞ (Van) – Yarın siz
Yüce Divanda hesap vereceksiniz...
ABDULKADİR ÖNCEL (Şanlıurfa) –
Tarafsız Başkan istiyoruz... 
BAŞKAN – Oylama işlemine geçmeden
önce, dinleyicilerle ilgili İçtüzük maddesini okuyorum: "Dinleyiciler,
birleşimin devamı süresince kendilerine ayrılan yerlerde sükûnet içinde oturmak
zorundadırlar. 
Dinleyiciler, görüşmelerde, kabul
veya ret yönünde söz, alkış yahut herhangi bir hareketle kendi düşüncelerini
ortaya koyamazlar. 
Bu yasağa uymayanlar, o yerin
düzenini korumakla görevli olanlar tarafından hemen dışarıya
çıkarılırlar."
Dinleyicilerin, bu okuduğum kurala
riayet etmelerini rica ediyorum. 
MAHMUT YILBAŞ (Van) – Sayın
Başkan... Sayın Başkan...
BAŞKAN – Şimdi, sayın üyelerin
kullanacakları oyların anlamını açıklıyorum: "Kabul" oyu güvensizlik
anlamını, "ret" oyu güven anlamını taşıyacaktır. 
MAHMUT YILBAŞ (Van) – Sayın
Başkan, lütfen... Bakınız, hiç olmazsa, "söz atıcı" olarak kayıtlara
geçmesini istiyorum.
BAŞKAN – Anayasanın 99 uncu
maddesinin beşinci fıkrasına göre, bakanlar kurulunun veya bakanın
düşürülebilmesi için...
MAHMUT YILBAŞ (Van) – Bakınız
değerli arkadaşlarım, Anayasanın 94 üncü maddesinin son fıkrası şunu
söylüyor...
BAŞKAN - ...üye tamsayısının salt
çoğunluğunun (yani, 276 veya daha fazla) kabul oyu gereklidir. 
MAHMUT YILBAŞ (Van) – Evet,
kaydedilmesini istiyorum.
BAŞKAN – Sayın Yılbaş... Sayın
Yılbaş... Size kınama cezası vermek durumunda kalacağım. 
MAHMUT YILBAŞ (Van) –
"Türkiye Büyük Millet Meclisi Başkanı, Başkanvekilleri...
BAŞKAN – Anayasada öngörülen bu
nitelikli çoğunluğun mevcudiyetini tespit edebilmek için, güvensizlik önergesi
açık oya sunulacaktır.
MAHMUT YILBAŞ (Van) – ...üyesi
bulundukları siyasî partinin veya parti grubunun Meclis içinde veya dışındaki
faaliyetlerine; görevlerinin gereği olan haller dışında, Meclis tartışmalarına
katılamazlar; Başkan ve oturumu yöneten Başkanvekili oy kullanamazlar."
BAŞKAN – Açık oylamanın şekli
hakkında Genel Kurulun kararını alacağım. 
Açık oylamanın, oy kutusunun
sıralar arasında dolaştırılmak suretiyle yapılmasını oylarınıza sunuyorum:
Kabul edenler... Kabul etmeyenler... Kabul edilmemiştir. (FP ve DTP
sıralarından "Yuh" sesleri; sıra kapaklarına vurmalar)
Açık oylamanın, elektronik oylama
cihazıyla yapılmasını oylarınıza sunuyorum : Kabul edenler... Kabul
etmeyenler... Elektronik cihazla yapılması kabul edilmiştir.
Oylamaya başlıyoruz. 
Süre 10 dakikadır. 
(Elektronik cihazla oylamaya
başlandı)
MAHMUT YILBAŞ (Van) – Sayın
Başkan, hem sizin kimliğinizde hem de mensup olduğunuz parti için, bu, tarihe,
kara bir leke olarak geçecek.
BAŞKAN – Sayın Yılbaş, lütfen,
oyunuzu kullanın.
MAHMUT YILBAŞ (Van) – Efendim,
senin riyaset ettiğin Başkanlıkta, benim kullanacağım oyum yok!
Seni gidi seni!..
BAŞKAN – Sizin takdiriniz...
IV. —
DİSİPLİN CEZALARI
1. — Van
Milletvekili Mahmut Yılbaş’a kınama cezası verilmesi
BAŞKAN – Sayın Yılbaş, size,
İçtüzük uyarınca, Başkanlığa hakaretten bir kınama cezası verdim; devamını,
lütfen, getirmeyin.
MAHMUT YILBAŞ (Van) – Verirseniz
verin... Sen dün orayı işgal ettin! Sen dün orayı işgal ettin!
ERDAL KESEBİR (Edirne) – Sayın
Gürkan, size kim ceza verecek! Sivil darbe bu oluyor Sayın Gürkan! 
Umarım, Hasan Korkmazcan'ın
durumuna bir dahaki dönemde siz düşmezsiniz!
III. — GÜVEN
İSTEMİ (Devam)
1. —
Başbakan Bülent Ecevit ve BakanlarKurulu Üyeleri hakkında verilen gensorunun,
Genel Kurulun 20.3.1999 tarihli 59 uncu birleşiminde yapılan görüşmeleri
sırasında verilen güvensizlik önergesinin oylaması (11/22) (Devam)
BAŞKAN – Oylamaya devam ediyoruz.
(Elektronik cihazla oylamaya devam
edildi)
BAŞKAN – Evet, teknik nedenlerle
oyunu kullanamayan arkadaşlarımız, lütfen, teknisyenler marifetiyle oy pusulalarını
göndersinler. Zaten, açık oylama olduğu için, mükerrer oy pusulaları iptal
edilecektir.
MAHMUT YILBAŞ (Van) – Hükümet ile
siz, kimlerle işbirliği halindesiniz?!.
BAŞKAN – Sayın Yılbaş... Sayın
Yılbaş, istirham ediyorum...
MAHMUT YILBAŞ (Van) – Efendim...
Efendim...
BAŞKAN – İstirham ediyorum...
Burası Türkiye Büyük Millet Meclisi ve şu an bir oylama işlemi yapılıyor... (FP
ve DTP sıralarından sıralarından gürültüler)
MAHMUT YILBAŞ (Van) – Yazıklar
olsun senin demokrat kimliğine!..
Zulm ile âbâd olanın âhiri berbad
olur! Bunu bilesin Başkan! Bundan sonra, orta yerde demokrat olarak
dolaşamazsınız siz!
BAŞKAN – Sayın milletvekilleri,
sisteme giremeyen arkadaşlarımız, lütfen, oylama süresi içinde teknik ekipten
yardım istesinler; oylama süresinin tamamlanmasından sonraki pusulaları kabul
etmeyeceğim.
MAHMUT YILBAŞ (Van) – Partin ve
sen, buradan kaçabilirsin; ama, meydanlardan kaçamayacaksınız, adım adım
arkanızda olacağız. 
Yazıklar olsun! Kırk yıllık
abidenizi yıktınız siz.
BAŞKAN – Sayın milletvekilleri,
lütfen... Oylama işlemi, sırasında olmuyor!.. Burası Türkiye Büyük Millet
Meclisi; lütfen, bu Meclise uygun davranın! 
ABDULKADİR ÖNCEL (Şanlıurfa) –
Başkanlık kürsüsü işgale uğradı, sesin çıkmadı, tasvip ettin!.. 
A. HAMDİ ÜÇPINARLAR (Çanakkale) –
Sayın Başkan, Türkiye Büyük Millet Meclisinde, Meclis Başkanlığının
gerektirdiği usuller ve kanunlar çerçevesi içerisinde hareket eden Meclis
Başkanına "Anayasayı çiğnediniz" diye bangır bangır bağıran siz, bugün,
Anayasayı da, İçtüzüğü de, adaleti de, millet iradesini de çiğnediniz!.. 
MAHMUT YILBAŞ (Van) – Bugün
buradan çıktıktan sonra sizi savcılığa şikâyet edeceğim. 
ABDULKADİR ÖNCEL (Şanlıurfa) –
Yanlı Başkan, yanlı!.. 
Dün burası işgal edilirken
neredeydiniz?! Kürsü dokunulmazlığı nerede kaldı? Fizikî engel gerekiyor bundan
sonra... 
A. HAMDİ ÜÇPINARLAR (Çanakkale) –
Şu kürsüyü işgal eden kişiler utansın bugün. 
ABDULKADİR ÖNCEL (Şanlıurfa) –
Millet, dersinizi verecek, göreceksiniz. 
MAHMUT YILBAŞ (Van) – O, aldığınız
306 güvenoyundan, bugün çıkacak güvensizlik oylarını çıkın; o zaman,
güvenoyunun ne olduğunu göreceksiniz. Yazık!.. Kırk yıllık siyasî geçmişe
yazık! Onun adına ben utanıyorum. 
Dün, 240 oyla alınan bir kararı,
siz tek başınıza, yok saydınız. Bunun hesabını vereceksiniz Sayın Başkanvekili,
bunun hesabını vereceksiniz!
(Elektronik cihazla oylamaya devam
edildi)
BAŞKAN – Oylama süremiz bitmiştir.

Şimdi, teknisyenler marifetiyle
pusula gönderen arkadaşlarımızı, tutanaklara geçmesi bakımından, ismen
okuyorum:
Sayın Ömer Bilgin?.. Buradalar. 
Sayın Osman Yumakoğulları?..
Buradalar. 
Sayın Aydın Menderes?.. Buradalar.

Sayın Ergun Özkan?.. Buradalar. 
Sayın Şaban Karataş?.. Buradalar. 
Sayın Ali Oğuz?.. Buradalar. 
Sayın Erkan Kemaloğlu?..
Buradalar. 
Sayın Kâmran İnan?.. Buradalar.
Sayın Ahmet İyimaya?.. Buradalar.
Sayın Metin Şahin, Sayın Arif
Sezer'e vekâleten oy kullandılar?.. Buradalar.
Sayın Ziya Aktaş, Sayın Fikret
Ünlü'ye vekâleten oy kullandılar?.. Buradalar.
Sayın Hasan Gemici, Sayın Hikmet
Uluğbay'a vekâleten oy kullandılar?.. Buradalar.
Sayın Şükrü Sina Gürel, Sayın
İsmail Cem'e vekâleten oy kullandılar?.. Buradalar.
Sayın Nevzat Ercan?.. Buradalar.
Başbakan Bülent Ecevit ve Bakanlar
Kurulu üyeleri hakkındaki güvensizlik önergesinin açık oylama sonuçlarını ilan
ediyorum: 477 sayın milletvekili oy kullanmıştır; kabul oyları 236 olmuştur.
(FP sıralarından "Ret ne kadar?" sesleri)
Bu nedenle, Anayasanın 99 uncu
maddesinin beşinci fıkrasında öngörülen salt çoğunluk bulunamamıştır; Başbakan
Bülent Ecevit ve Bakanlar Kurulu üyeleri hakkındaki güvensizlik istemi
reddedilmiştir. (DSP ve ANAP sıralarından alkışlar)
Şimdi, gündemin "Seçim"
kısmına geçiyoruz.
V. —
SEÇİMLER
A) BAŞKANLIK
DİVANINDA AÇIK BULUNAN ÜYELİKLERE SEÇİM
1. —
Başkanlık Divanında açık bulunan üyeliğe seçim
BAŞKAN – Türkiye Büyük Millet
Meclisi Başkanlık Divanında boş bulunan ve Anavatan Partisi Grubuna düşen 1
başkanvekilliği için Ankara Milletvekili Yücel Seçkiner aday gösterilmiştir;
oylarınıza sunuyorum: Kabul edenler... Kabul etmeyenler... Kabul edilmiştir. 
B)
KOMİSYONLARDA AÇIK BULUNAN ÜYELİKLERE SEÇİM
1. — Anayasa
Komisyonunda açık bulunan üyeliğe seçim
BAŞKAN – Anayasa Komisyonunda boş
bulunan ve Anavatan Partisi Grubuna düşen 1 üyelik için İzmir Milletvekili Işın
Çelebi aday gösterilmiştir; oylarınıza sunuyorum: Kabul edenler... Kabul
etmeyenler... Kabul edilmiştir. 
2. — Adalet
Komisyonunda açık bulunan üyeliğe seçim
BAŞKAN – Adalet Komisyonunda boş
bulunan ve Anavatan Partisi Grubuna düşen 1 üyelik için Bursa Milletvekili
Ertuğrul Yalçınbayır aday gösterilmiştir; oylarınıza sunuyorum: Kabul
edenler... Kabul etmeyenler... Kabul edilmiştir. 
Sayın milletvekilleri, gündemin
"Kanun Tasarı ve Teklifleriyle Komisyonlardan Gelen Diğer İşler"
kısmına geçiyoruz. 
Önce, yarım kalan işlerden
başlıyoruz.
VI. — KANUN
TASARI VE TEKLİFLERİYLE KOMİSYONLARDAN
GELEN DİĞER İŞLER
1. — Kütahya
Milletvekili Mustafa Kalemli, Anavatan Partisi Genel Başkanı Rize Milletekili
Mesut Yılmaz, Doğru Yol Partisi Genel Başkanı İstanbul Milletvekili Tansu Çiller,
Demokratik Sol Parti Genel Başkanı İstanbul Milletvekili Bülent Ecevit,
Cumhuriyet Halk Partisi Genel Başkanı Antalya Milletvekili Deniz Baykal ile 292
milletvekilinin; Türkiye Cumhuriyeti Anayasasının 83 üncü Maddesinin
Değiştirilmesine Dair Kanun Teklifi ve Anayasa Komisyonu Raporu (2/676) (S.
Sayısı : 232) (1)
BAŞKAN – Sayın Komisyon?.. Burada.

Komisyon burada olduğuna göre,
Anayasanın 83 üncü maddesinin değiştirilmesiyle ilgili bir önergenin oylanması
işlemine başlayacağız; ancak, oylama gizli yapılacağından, burada gizli oylama
düzeninin kurulabilmesi için, birleşime saat 16.00'ya kadar ara veriyorum.

Kapanma
Saati : 15.35
İKİNCİ OTURUM
Açılma Saati
: 16.00
BAŞKAN :
Başkanvekili Uluç GÜRKAN
KÂTİP ÜYELER
: Haluk YILDIZ (Kastamonu), Ünal YAŞAR (Gaziantep)

BAŞKAN – Sayın milletvekilleri,
Türkiye Büyük Millet Meclisinin 61 inci Birleşiminin İkinci Oturumunu açıyorum.

VI. — KANUN
TASARI VE TEKLİFLERİYLE KOMİSYONLARDAN
GELEN DİĞER İŞLER (Devam)
1. — Kütahya
Milletevkili Mustafa Kalemli, Anavatan Partisi Genel Başkanı Rize Milletvekili
Mesut Yılmaz, Doğru Yol Partisi Genel Başkanı İstanbul Milletvekili Tansu
Çiller, Demokratik Sol Parti Genel Başkanı İstanbul Milletvekili Bülent Ecevit,
Cumhuriyet Halk Partisi Genel Başkanı Antalya Milletvekili Deniz Baykal ile 292
milletvekilinin; Türkiye Cumhuriyeti Anayasasının 83 üncü Maddesinin
Değiştirilmesine Dair Kanun Teklifi ve Anayasa Komisyonu Raporu (2/676) (S.
Sayısı : 232) (Devam)
BAŞKAN – Gündemin "Kanun
Tasarı ve Teklifleriyle Komisyonlardan Gelen Diğer İşler" kısmında, yarım
kalan işlerden, Kütahya Milletvekili Mustafa Kalemli, Anavatan Partisi Genel
Başkanı Rize Milletvekili Mesut Yılmaz, Doğru Yol Partisi Genel Başkanı
İstanbul Milletvekili Tansu Çiller, Demokratik Sol Parti Genel Başkanı İstanbul
Milletvekili Bülent Ecevit, Cumhuriyet Halk Partisi Genel Başkanı Antalya
Milletvekili Deniz Baykal ile 292 milletvekilinin; Türkiye Cumhuriyeti
Anayasasının 83 üncü Maddesinin Değiştirilmesine Dair Kanun Teklifi ve Anayasa
Komisyonu raporunun ikinci müzakeresine kaldığımız yerden devam edeceğimizi
beyan etmiş, Anayasa Komisyonunu aramış ve Anayasa Komisyonunun bulunduğunu
belirtmiştik. 
Hükümet?..
MİLLî EĞİTİM BAKANI METİN
BOSTANCIOĞLU (Sinop) – Burada.
BAŞKAN – Hükümet de temsil
ediliyor. Temsil edilmese de, 27.1.1999 tarihli 46 ncı Birleşimde hükümet
temsil edilmediğinden bir defaya mahsus ertelenmiş olduğu için, müzakereye
devam edecektik. 
Sayın milletvekilleri, 17.3.1999
tarihli 56 ncı Birleşimde, 1 inci madde üzerinde verilen üç önergenin işaretle
oylamasını yapmıştık. Yapılan oylamalar sonucunda, iki önerge reddedilmiş,
üçüncü önerge ise kabul edilmişti. Şimdi, bu önergenin gizli oylamasına
geçeceğiz; ancak, önergeyi, hatırlatmak bakımından, Genel Kurulun yeniden
bilgisine sunacağım.
Buyurun:
Türkiye Büyük Millet Meclisi
Başkanlığına
Görüşmekte olduğumuz 232 sıra
sayılı Türkiye Cumhuriyeti Anayasasının 83 üncü Maddesinin Değiştirilmesine
Dair Kanun Teklifinin 1 inci maddesinin üçüncü fıkrasınının son cümlesinin;
"...Ancak bu hallerde de suç
işlediği ileri sürülen milletvekili, adam öldürme cürümlerinde suçüstü hali
veya Meclisin kararı olmadıkça tutulamaz ve tutuklanamaz" şeklinde;
Son fıkrasının da; 
"Milletvekilleri hakkında
ceza davaları Yargıtayda görülür. Bu davalarla ilgili hazırlık soruşturmasının
Yargıtay Cumhuriyet Başsavcısı tarafından yürütülmesi, Yargıtay Birinci
Başkanlık Kurulu tarafından kamu davasının açılması, suçüstü hali ile hükmün
temyizi ve diğer yargılama esasları kanunla düzenlenir" şeklinde,
Değiştirilmesini arz ve teklif
ederiz. 
 Hasan Korkmazcan Nejat
Arseven Metin
Emiroğlu
 Denizli Ankara Malatya
 Ahmet İyimaya Turhan
Güven Metin
Bostancıoğlu
 Amasya İçel Sinop
 Seyfi Oktay Atilâ
Sav Metin
Işık
 Ankara Hatay İstanbul
BAŞKAN – Sayın milletvekilleri,
elektronik cihazla vekâleten oy kullanma imkânı mevcut olmadığı için, oy
hücrelerinin kullanılması için de ara vermiştim. 
Şimdi, kurduğumuz düzeni sizin
bilginize sunuyorum ve oylamanın yöntemiyle ilgili olarak açıklamaları
yapıyorum:
Komisyon sıralarının arkasında,
üçüncü sırada, bir Divan Kâtibimizin de görev aldığı arkadaşlarımız, oy
kullanan arkadaşlarımızın işaretlenmesi ve kullanılacak oy pusulalarının size
verilmesi konusunda görev yapacaklar.
Oylarımızı, şuradaki hücrelerde,
gizli oy hücrelerinde gizli olarak kullanacağız ve Divanın önündeki oy kutusuna
atacağız. 
Oylamaya başlamadan önce, yöntemle
ilgili olarak da şunları söylemek istiyorum: 
Anayasanın 175 inci ve İçtüzüğün
94 üncü maddeleri gereğince, Anayasa değişiklik tekliflerinin maddelerinin ve
tümünün kabulü, üye tamsayısının en az beşte 3 çoğunluğunun gizli oyuyla
mümkündür; yani, teklifin maddelerinin ve tümünün kabulü için en az 330 kabul
oyu gerekmektedir. 
Genel Kurulun 5.7.1995 tarihli 134
üncü Birleşiminde oylanarak kabul edilen Başkanlık tezkeresi uyarınca, Anayasa
değişiklik teklifinin ikinci müzakeresinde yapılan oylamada:
330'un altında oy alan madde,
birinci oylamada aldığı oy ne olursa olsun, kesin olarak reddedilmiş olacak ve
düşecektir.
Yapılan oylamada 330'un üzerinde
oy alan maddeler, birinci oylamada aldığı oy 330'un altında da olsa, kabul
edilmiş olacaktır.
Yapılan oylamada, maddeler 330'un
ve 367'nin üzerinde oy almış olsalar da, tümünün oylamasında 330'un altında oy
alırsa, teklifin tümü kesin olarak reddedilmiş olacak ve düşecektir.
Yapılan oylamada, maddelerin bir
kısmı 330'un üzerinde, fakat 367'nin altında oy almış olsa, bir kısmı da
367'nin üzerinde oy almış olsa, tümünün oylamasında teklif 367'nin üzerinde
oyla kabul edilirse, kanunun hiçbir maddesi, kendiliğinden halk oylamasına
sunulmayacaktır; aynı durumda, tümünün oylamasında teklif 367'nin altında oyla
kabul edilirse, kanunun tümü kendiliğinden halk oylamasına sunulacaktır.
Gizli oylamanın ne şekilde
yapılacağını bir kez daha arz ediyorum: 
Komisyon sırasında yer alan kâtip
üye, adı okunan milletvekiline biri beyaz, biri yeşil, biri de kırmızı olmak
üzere üç yuvarlak pul ile bir mühürlü zarf verecek, pul ve zarf verilen
milletvekilini ad defterinde işleyecektir.
Bildiğiniz üzere, bu pullardan
beyaz olanı kabul, kırmızı olanı ret, yeşil olanı ise çekimser oyu ifade
etmektedir.
Oyunu kullanacak sayın üye, kâtip
üyeden üç yuvarlak pul ile bir mühürlü zarfı aldıktan ve adını ad defterine
işaretlettikten sonra oy hücresine girecek, oy olarak kullanacağı pulu hücrede
zarfın içerisine koyarak zarfı yapıştıracak, diğer iki pulu ise hücre
içerisinde bulunan ıskarta kutusuna atacaktır; bilahara, hücreden çıkacak olan
üye, oy pulunun bulunduğu zarfı ikiye katlayarak, Başkanlık Divanı kürsüsünün
önüne konulan oy kutusuna atacaktır.
Oylamada adı okunmayan
milletvekillerine pul ve zarf verilmeyecektir.
Şimdi, önergenin gizli oylamasına
Adana ilinden başlamadan önce, mazeret dilekçelerine binaen, Sayın Sabri Ergül,
Sayın Orhan Veli Yıldırım, Sayın Cefi Jozef Kamhi, Sayın Mehmet Moğultay, Sayın
Bahattin Yücel, Sayın Emin Karaa, Sayın Ekrem Pakdemirli, Sayın Aydın Menderes,
sayın genel başkanlar ve hükümet üyelerinden isteyenler, oylarını öncelikle
kullanabilirler.
Sayın milletvekilleri,
biliyorsunuz, bu oylamadan sonra başka oylamalarımız da var. Şu an değişiklik
önergesini oyluyoruz; maddenin kendisi, 2 nci maddesi, 3 üncü maddesi, 4 üncü
maddesi -eğer gerek olursa- ve tümü oylanacak.
Efendim, vekâlet oyu kullanacak
sayın bakanlar, lütfen, vekâlet oyu kullanmadan önce Başkanlığı uyarsınlar,
Başkanlığa bilgi versinler.
(Oyların toplanmasına başlandı)
BAŞKAN – Şimdi, oylamaya Adana
İlinden devam ediyoruz.
(Oyların toplanmasına devam
edildi) 
BAŞKAN – Oyunu kullanmayan sayın
üye var mı?
Oyunu kullanmayan sayın milletvekili
kalmadığına göre, oylama işlemi tamamlanmıştır.
Sayım için, gerekli işleme
başlayalım.
Oy kutusunu kaldırınız lütfen.
(Oyların ayırımına başlandı)
MAHMUT YILBAŞ (Van) – Sayın
Başkanım...
BAŞKAN – Buyurun Sayın Yılbaş.
MAHMUT YILBAŞ (Van) –
Müsaadenizle, eğer, oy kullanma işlemi bittiyse, İçtüzüğün 158 inci maddesi
uyarınca, söz hakkı istiyorum efendim.
BAŞKAN – Sayın Yılbaş, oylama
sırasında gereğini yapma imkânımız yok; oylamadan sonra gereğini yapacağız.
MAHMUT YILBAŞ (Van) – "Oylama
bitti" dediniz, onun için söz istedim efendim.
BAŞKAN – Hayır, sayıma başladık;
oy verme işlemi bitmedi. 
MAHMUT YILBAŞ (Van) – Oldu Sayın
Başkan.
SAFFET ARIKAN BEDÜK (Ankara) – Oy
verme işlemi bir bütündür.
(Oyların ayırımına devam edildi)
BAŞKAN – Sayın milletvekilleri, 1
inci madde üzerinde, işaretle oylamada kabul edilen önergenin yapılan gizli
oylamasına 433 sayın üye katılmıştır; 253 kabul, 155 ret, 18 çekimser, 4
geçersiz ve 3 boş oy kullanılmıştır.
Sayın milletvekilleri, bu durumda,
yapılan gizli oylama sonucunda önerge kabul edilmemiştir. 
Şimdi, 1 inci maddenin komisyondan
gelen şekliyle gizli oylamasını yapacağız.
1 inci maddeyi okutuyorum...
MAHMUT YILBAŞ (Van) – Sayın
Başkanım, söz talebim vardı.
BAŞKAN – Sayın Yılbaş, ilgili
maddeyi okursanız, birleşimin sonunda söz verilebilir; şu an, Anayasa oylaması
yapıyoruz efendim; biraz önce ifade ettim.
Buyurun.
Türkiye Cumhuriyeti Anayasasının
83 üncü Maddesinin Değiştirilmesine Dair Kanun Teklifi
MADDE 1. – 7.11.1982 tarihli ve
2709 sayılı Türkiye Cumhuriyeti Anayasasının 83 üncü maddesi, kenar başlığı ile
birlikte aşağıdaki şekilde değiştirilmiştir.
4. – Yasama sorumsuzluğu ve yasama
dokunulmazlığı.
Madde 83. – Türkiye Büyük Millet
Meclisi üyeleri, Meclis çalışmalarındaki oy ve sözlerinden, Mecliste ileri
sürdükleri düşüncelerden, aynı birleşimdeki Başkanlık Divanının teklifi üzerine
Meclisçe başka bir karar alınmadıkça bunları Meclis dışında tekrarlamak ve
açığa vurmaktan hiçbir şekilde sorumlu tutulamazlar. İçtüzük gereğince
verilecek disiplin cezaları saklıdır.
Seçimden önce veya sonra bir suç
işlediği ileri sürülen bir milletvekili, Meclisin kararı olmadıkça tutulamaz,
sorguya çekilemez, tutuklanamaz ve yargılanamaz. Bir milletvekili hakkında
seçiminden önce veya sonra verilmiş bir ceza hükmünün yerine getirilmesi,
milletvekilliğinin sona ermesine bırakılır. Tekrar seçilen milletvekili
hakkında soruşturma ve kovuşturma, Meclisin yeniden dokunulmazlığını
kaldırmasına bağlıdır. Dokunulmazlık süresince dava ve ceza zamanaşımı işlemez.
Şu kadar ki, ağır cezayı
gerektiren cürümlerde suçüstü hali ile zimmet, ihtilas, irtikap, rüşvet,
hırsızlık, dolandırıcılık, sahtecilik, inancı kötüye kullanma, dolanlı iflas,
kaçakçılık, resmî ihale ve alım satımlara fesat karıştırma cürümlerinden dolayı
bir milletvekilinin sorguya çekilmesi ve yargılanması için Meclisin kararı
aranmaz. Bu hallerde Yargıtay Cumhuriyet Başsavcısı, durumu hemen ve doğrudan
doğruya Türkiye Büyük Millet Meclisine bildirmek zorundadır. Ancak bu hallerde
de suç işlediği ileri sürülen milletvekili, ağır cezayı gerektiren cürümlerde
suçüstü hali veya Meclisin kararı olmadıkça tutulamaz ve tutuklanamaz.
Türkiye Büyük Millet Meclisindeki
siyasî parti gruplarınca yasama dokunulmazlığı ile ilgili görüşme yapılamaz ve
karar alınamaz.
Milletvekilleri hakkındaki ceza
davaları Yargıtayda görülür. Bu davalarla ilgili hazırlık soruşturmasının
yürütülmesi, kamu davasının açılması, hükmün temyizi ve diğer yargılama
esasları kanunla düzenlenir.
BAŞKAN – Okunan maddenin gizli
oylamasına geçiyoruz. 
Adana İlinden oylamaya başlamadan
önce, Sayın Ekrem Pakdemirli, Sayın Aydın Menderes, sayın genel başkanlar,
sayın Hükümet üyeleri ve mazeretlerine binaen, Sayın Ayhan Fırat, Sayın
Necmettin Dede, Sayın Sabri Ergül, Sayın Orhan Veli Yıldırım, Sayın Bahattin Yücel,
Sayın Hayri Kozakçıoğlu, Sayın Sedat Aloğlu, Sayın Ahmet Neidim, Sayın Ersin
Taranoğlu, Sayın Rasim Zaimoğlu, lütfen, oylarınızı kullanın efendim. 
(Oylamaya başlandı) 
BAŞKAN – Mazeretlilerin oy
kullanma işlemi tamamlandı.
Adana İlinden itibaren oylama
işlemine devam ediyoruz. 
(Oylama yapıldı)
BAŞKAN – Oyunu kullanmayan sayın
üye var mı? Yok.
Oy verme işlemi bitmiştir; oy
sandığını kaldıralım. 
Sayım işlemine başlıyoruz. 
(Oyların ayırımı yapıldı)
BAŞKAN – Sayın milletvekilleri,
Anayasanın 83 üncü Maddesinin Değiştirilmesine Dair Kanun Teklifinin 1 inci
maddesinin yapılan gizli oylamasına 357 sayın üye katılmıştır; kabul oyu 218,
ret oyu 118, çekimser oylar 10, geçersiz oylar 3, boş oylar 8 olmuştur. 
Buna göre, yapılan gizli oylama
sonucunda, teklifin 1 inci maddesi reddedilmiştir. 
Teklifin 2 nci maddesi 1 inci
maddeye bağlı olduğundan bu maddenin oylanmasına gerek kalmamıştır.
Dolayısıyla, teklif reddedilmiş ve gündemden çıkarılmıştır.
IV. —
DİSİPLİN CEZALARI (Devam)
1. — Van
Milletvekili MahmutYılbaş’a kınama cezası verilmesi (Devam)
BAŞKAN – Şimdi, sırada yer alan
diğer yasa önerilerine geçmeden önce, İçtüzüğün 158 inci maddesine göre söz
talebinde bulunan Sayın Mahmut Yılbaş'ı kürsüye davet ediyorum. (DTP
sıralarından alkışlar)
Sayın Yılbaş, süreniz 5 dakikadır.

MAHMUT YILBAŞ (Van) – Sayın Divan,
değerli milletvekilleri; Divan kaçacak bir yer bulamadı, Tüzüğün 158 inci
maddesine göre söz verme mecburiyetinde kaldı. 
Tüzüğün 158 inci maddesi, Genel
Kurulun bir üyesine verilen uyarma cezasıyla alakalıdır. Vaktim de çok az; öyle
zannediyorum ki, Sayın Başkan ilave de yapmayacaktır, yaparsa zaten kendisine
yakışmaz, tutumuna yakışmaz, devam ettirmesi lazım.
LÜTFÜ ESENGÜN (Erzurum) –Savunmada
sınır var mı Sayın Başkan; savunmada zaman sınırlaması olmaması lazım.
ABDULKADİR ÖNCEL (Şanlıurfa) –
Savunma yapıyor, sınırsız olması lazım.
MAHMUT YILBAŞ (Devamla) – Değerli
arkadaşlarım, birleşim başlarken, Türkiye Büyük Millet Meclisi Başkanlığına
vermiş olduğumuz bir talebin, yine, Tüzüğün 63 üncü maddesine göre, usul
görüşmesine açılması isteminden ibaretti. 
BAŞKAN – Sayın Yılbaş, lütfen, 158
inci madde kapsamında...
ABDULKADİR ÖNCEL (Şanlıurfa) –
Gerekçesi o...
MAHMUT YILBAŞ (Devamla) – Efendim,
verdiğiniz bu uyarma cezasının sebebini anlatıyorum; burada bunu anlatmama eğer
yüreğiniz dayanmıyorsa konuşmamı kesin, ben de konuşmamış olayım; nasıl olsa,
kamuoyuna diğer vesilelerle anlatma imkânımız var yani.
Değerli arkadaşlarım, talebimiz
şuydu: Türkiye Büyük Millet Meclisi Başkanı Sayın Hikmet Çetin, 13 Martta
yapılan 54 üncü Birleşimde, burada, bir değerli milletvekilinin sözü üzerine,
aynen şöyle diyor: "Benim Meclis başkanvekillerimden bazıları, günlerdir
televizyonlarda fikir beyan etmişlerdir. Bazı arkadaşlarımız, imza vermemekle
birlikte, bir anlamda taraf olmuşlardır." Ayrıca, elimizde tutanaklar var
ve sizlerin de gözü önünde cereyan etmiştir. Bir Başkanvekili, yani bugün
Divanda bulunan Başkanvekili, ta kürsüye kadar çıkıp, neredeyse Türkiye Büyük
Millet Meclisi Başkanının yakasına yapışırcasına "siz, İçtüzüğü, siz,
Anayasayı paspas yaptınız" demiştir.
CEMAL ALİŞAN (Samsun) – Doğru,
doğru...
MAHMUT YILBAŞ (Devamla) – Bu denli
taraf güden, taraf olan bir kişinin, burada, Türkiye Büyük Millet Meclisi Genel
Kurulunu idare etmeye, Anayasanın 94 üncü maddesi gereğince, hakkı yoktur,
Anayasa ihlal edilmiştir. (FP sıralarından alkışlar)
Değerli
arkadaşlarım, bunu söylemek için, Divandan -çünkü, yasal olarak dilim varmıyor
ona- söz hakkı istedim ve gidip de, Başkana, Anayasayı, İçtüzüğü paspas ettiniz
de demedim, merdivenlerden yukarı da çıkmadım; kürsünün burasında, elimi kaldırdım,
İçtüzük gereğince, Sayın Başkan, usul tartışması talebimiz var; lütfen, usul
talebimizi yerine getiriniz dedim; "hayır" dedi; yineledim, bir kez
daha "hayır" dedi; yineledim ve bana "size uyarma cezası
verdim" dedi.
METİN EMİROĞLU (Malatya) – Size
hiç yakışmadı.
MAHMUT YILBAŞ (Devamla) – Değerli
arkadaşlarım, bu uyarma cezasını, ben, milletvekilliği yaşamımın bir onur
belgesi olarak, hayatım boyunca taşıyacağım, şerefle taşıyacağım. (FP
sıralarından alkışlar) Çünkü, ben bu uyarıyı, sizin gibi orada oturarak buradaki
konuşmacıya sataşmakla, laf atmakla almadım; Anayasayı, hukuku, demokrasiyi
savunurken aldım. (FP sıralarından "Bravo" sesleri alkışlar) Bu onur
da bana yeter. 
Değerli arkadaşlarım, bu Meclisi,
Türkiye Büyük Millet Meclisini, Meclisi Mebusan'la karıştıranlar var. 
AHMET İYİMAYA (Amasya) –Kötü
mü yani Meclisi Mebusan?!
MAHMUT YILBAŞ (Devamla)
–Kendilerini...
BAŞKAN –Sayın Yılbaş, 1
dakika içinde lütfen toparlayın; her zamanki uygulamamda olduğu gibi.
MAHMUT YILBAŞ (Devamla)
–Sayın Başkan, elimde öyle belgeler var ki, iki gündür ve bugünden
itibaren öyle hukuk dışı davranışlar içerisindesiniz ki...
BAŞKAN – Sayın Yılbaş...
MAHMUT YILBAŞ (Devamla) –
...bunun...
BAŞKAN –Sayın Yılbaş rica
ediyorum, vaktinizi tasarruflu kullanın.
MAHMUT YILBAŞ (Devamla)
–Efendim, bakın, ben sizden Danışma Kurulunun toplanmasını dün 19.00'a 15
kala istedim. Bana bir yazı yollamışsınız; diyorsunuz ki: "Ben, doğrudan
doğruya isteminizi aldım, Danışma Kurulunu toplamaya gerek yok."
Açın İçtüzüğü, okuyun... Sizin, ne
benim talebimi doğrudan doğruya yerine getirmeye hakkınız var ne de benim
talebimi diğer grubun yetkililerinin bilgisine sunmama hakkınız var. Değerli
arkadaşlarım, biraz evvel de söyledim, burayı Meclisi Mebusan'la karıştıranlar
var... 
Dünya üzerinden...
(Mikrofon otomatik cihaz
tarafından kapatıldı)
BAŞKAN – Sayın Yılbaş, teşekkür
ediyorum... 
MAHMUT YILBAŞ (Devamla) – ...çok
Hızır Paşalar geldi geçti...
BAŞKAN – Sayın Yılbaş, teşekkür
ediyorum...
MAHMUT YILBAŞ (Devamla) – Müsaade
edin, son cümlemi size saygıyla... 
FERİDUN PEHLİVAN (Bursa) – Sözünü
kesmeyin... Kürsünün önüne saldırıyordunuz dün!..
BAŞKAN –Sayın Yılbaş, siz de
süre içinde konuşacağınızı beyan ettiniz.
Çok teşekkür ediyorum efendim.
MAHMUT YILBAŞ (Devamla) – Değerli
arkadaşlarım, dünya üzerinden çok Hızır Paşalar geldi geçti...
BAŞKAN –Sayın Yılbaş,
teşekkür ediyorum.
MAHMUT YILBAŞ (Devamla) – ...ama
hak adına abdalların hiçbir zaman sayısı azalmadı.
BAŞKAN – Teşekkür ediyorum Sayın
Yılbaş.
MAHMUT YILBAŞ (Devamla) – Hak
adına abdalların sayısı çoğaldı.
BAŞKAN –Sayın Yılbaş,
teşekkür ediyorum.
MAHMUT YILBAŞ (Devamla) – Sen istediğin kadar, benim sesimi kes, bir
gün gelecek, seni de Hızır Paşa olarak anacaklar. (DTP ve FP sıralarından
alkışlar) 
BAŞKAN – Sayın Yılbaş, teşekkür
ediyorum. 
MAHMUT YILBAŞ (Devamla) – Başka
bir şey yapamazsın zaten. 
BAŞKAN – Sayın Yılbaş, öncelikle
-tutanaklar burada- size uyarı cezası verdiğimi nereden çıkardığınızı
anlayamadım! 
Okuyorum... 
MAHMUT YILBAŞ (Van) – O zaman söz
hakkı vermeseydiniz... 
BAŞKAN – Neden söz verdiğimi de
söyleyeceğim. 
MAHMUT YILBAŞ (Van) – O zaman158'e
göre söz hakkı vermeseydiniz... 
BAŞKAN – Okuyorum efendim... 
Öyle anladığınız için, sizin
anlayışınıza saygı gösterdiğim için söz verdim.
MAHMUT YILBAŞ (Van) – Teşekkür
ederim. 
BAŞKAN – Şimdi, konuşmanıza cevap veriyorum. 
BAYAR ÖKTEN (Şırnak) – Ona uyarı
gelinceye kadar, sizi Meclisten atmak gerekir. 
BAŞKAN – "Sayın Yılbaş"
diyorum, sizi uyarıyorum: "Lütfen, Meclis çalışmalarını işaretle
bozmayın."
Siz diyorsunuz ki: "Sayın
Başkan, lütfen... Bakınız, hiç olmazsa, söz atıcı olarak kayıtlara geçmesini
istiyorum."
Benim söylediğim şu: 158 değil, 160
ve 163 üncü maddeleri ilgilendiren... "Sayın Yılbaş, size kınama cezası
vermek durumunda kalacağım." Yok işlem. (DTP ve FP sıralarından
gürültüler) 
Sayın milletvekilleri, olmayan bir
işlem konusunda, Sayın Yılbaş'ın anlayışına saygı gösterdiğim için söz verdim. 
Sayın milletvekilleri, çalışma
süremizin dolmasına az bir süre kalmıştır. Eğer, sayın gruplar kabul
buyururlarsa, onaylarlarsa, çalışmaları...
Alınan karar gereğince, kanun
tasarı ve tekliflerini sırasıyla görüşmek için, 23 Mart 1999 Salı günü saat
15.00'te toplanmak üzere, birleşimi kapatıyorum. 

Kapanma
Saati : 18.40



VII.
–SORULAR VE CEVAPLAR
A)YAZILI
SORULAR VE CEVAPLARI
1.
–Trabzon Milletvekili Kemalettin Göktaş’ın, 55 inci Hükümet döneminde
İller Bankasından Rize ve Trabzon belediyelerine tahakkuk ettirilen para
miktarına ilişkin Başbakandan sorusu ve Bayındırlık ve İskân Bakanı Ali
Ilıksoy’un yazılı cevabı (7/6854)
Türkiye Büyük Millet Meclisi
Başkanlığına
Aşağıdaki sorularımın
delaletlerinizle Sayın Başbakan tarafından yazılı olarak cevaplandırılması için
gereğinin yapılmasını arzederim.
 Kemalettin
Göktaş Trabzon
1.55 inci Hükümet
döneminde İller Bankasından Rize Belediyesine ne kadar para tahakkuk etti ve ne
kadar para gönderildi? Aylar itibariyle belirtilmesi.
2.Rize Merkez
belediyesinde ne zaman ve neresinde, ne kadarlık afet oldu ve ne zaman afet
kararnamesine alındı? 1999’da neden süre uzatıldı?
3.Rize
Merkez Belediyesinin afet kararnamesine alınmasından dolayı ne kadar para
gönderildi?
4.Trabzon Merkez
Belediyesine 55 inci Hükümet döneminde İller Bankası payından ne kadar para
tahakkuk etti, aylar itibariyle ne kadar para gönderildi?
5.Trabzon
Belediyesince afetle ilgili dosya hazırlandığı ve afet işlerine gönderildiği
halde neden afet kapsamına alınmadı?
 T.C. Bayındırlık
ve İskân Bakanlığı Araştırma,
Planlama ve Koordinasyon Kurulu
Başkanlığı 19.3.1999 Sayı
:B.09.0.APK.0.22.00.00.17/217  
Konu :Trabzon
Milletvekili Kemalettin Göktaş’ın yazılı soru önergesi
Türkiye Büyük Millet Meclisi
Başkanlığına
İlgi :a)TBMM’nin
18.2.1999 gün ve KAN.KAR.MD.A.01.0.GNS.0.10.00.02-7/6854-19115/39552 sayılı
yazısı.
b)Başbakanlığın 24.2.1999
gün ve B.02.0.KKG.0.12/106-920-17/983 sayılı yazısı.
İlgi (b)yazı ekinde alınan
Trabzon Milletvekili Kemalettin Göktaş’ın Sayın Başbakanımıza yönelttiği, Sayın
Başbakanımızında Bakanlığımızca cevaplandırılmasını tensip ettikleri 7/6854
esas sayılı yazılı soru önergesi incelenmiş olup, cevabımız ekte sunulmuştur.
Bilgilerinize arz ederim.
 Ali
Ilıksoy Bayındırlık
ve İskân Bakanı
Trabzon Milletvekili Kemalettin
Göktaş’ın,( 7/6854-17115) Esas Sayılı
Yazılı Soru Önergesine Dair Sorular ve Cevapları
Sorular :
1.55 inci Hükümet döneminde
İller Bankasından Rize Belediyesine ne kadar para tahakkuk etti ve ne kadar
para gönderildi? Aylar itibariyle belirtilmesi.
2.Rize Merkez Belediyesinde
ne zaman ve neresinde, ne kadarlık afet oldu ve ne zaman afet kararnamesine
alındı? 1999’da neden süre uzatıldı?
3.Rize
Merkez Belediyesinin afet kararnamesine alınmasından dolayı ne kadar para
gönderildi?
4.Trabzon Merkez
Belediyesine 55 inci Hükümet Döneminde İller Bankası payından ne kadar para
tahakkuk etti, aylar itibariyle ne kadar para gönderildi?
5.Trabzon Belediyesince
afetle ilgili dosya hazırlandığı ve afet işlerine gönderildiği halde neden afet
kapsamına alınmadı?
Cevaplar :
1–3.Rize Belediyesine 1997
ve 1998 yılları itibariyle gönderilen normal belediye payı ile afet
kararnamesinde yer alması nedeniyle tefrik edilen afet payı, aylar itibariyle
Ek-1’de yer alan tabloda gösterilmiştir.
2.Rize Merkez Belediyesi;
27.1.1998 tarih ve 23243 sayılı Resmî Gazetede yayınlanan 98/10537 sayılı
Bakanlar Kurulu kararında 2, 80 katsayı ile yer almıştır. Bu katsayı;
13-15.10.1996 tarihinde vuku bulan su baskını ve heyelan nedeniyle 25 milyar TL’lik
hasar tespit sonucu hesaplanmıştır. Rize Merkez Belediyesi 31.12.1998 tarih ve
23570 sayılı Resmî Gazetede yayınlanan 98/12228 sayılı Bakanlar Kurulu Kararına
da 25-26.8.1998 tarihinde vuku bulan sel felaketi sonucu uğramış olduğu zarar
nedeniyle dahil edilmiştir.
4.Trabzon Merkez
Belediyesinin 1997 yılında tahakkuk ve havale edilen paylarına ilişkin bilgiler
Ek-2’de yer almaktadır.
5.Trabzon Belediyesinin
hasar tespitleri kesinleşmediği için 1998 yılında yayınlanan kararnamede yer
almamıştır.
 Ek-
2  

1997 Yılı Belediye Hisseleri Tahakkuk ve Havale Cetveli Sayfa
: 1 (1 000 TL)

Belediye Adı Ocak Şubat Mart Nisan Mayıs Haziran Temmuz Ağustos Eylül Ekim Kasım Aralık Toplam
Trabzon Tahakkuk 56 244 931 51 903 743 56 939 197 48
686 431 48 429 713 73 725 580 94
442 750 72 424 842 96 797 508 99
698 408 88 460 281 119 504 920 907 258 304
 Havale
40 000 000 27 512 787 45 000 000 40
000 000 35 000 000 65 000 000 72
000 000 63 000 000 51 030 489 60
000 000 50 001 523 31 262 159 579 806 958
Tah. Genel Toplamı : 907
258 304
Hav. Genel Toplamı : 579
806 958
2. –Trabzon Milletvekili Kemalettin
Göktaş’ın, Rize Belediyesine yapılan yardımlara ilişkin Başbakandan sorusu ve
Bayındırlık ve İskân Bakanı Ali Ilıksoy’un yazılı cevabı (7/6855)
Türkiye Büyük Millet Meclisi
Başkanlığına
Aşağıdaki sorularımın
delaletlerinizle Sayın Başbakan tarafından yazılı olarak cevaplandırılması için
gereğinin yapılmasını arz ederim.
 Kemalettin
Göktaş Trabzon
1.Rize’de yapılan yat limanı
için şimdiye kadar Rize Belediyesine para verildi mi? Verildiyse niçin verildi?
Yat limanı ihalesi nasıl yapıldı?
2.İller Bankasınca Rize
Belediyesine hal kurulması için para ödenmiş midir?
3.Rize Belediyesine
karayollarınca hangi konularda 1997 ve 1998 yıllarında yatırım yapılmıştır?
 T.C. Bayındırlık
ve İskân Bakanlığı Araştırma,
Planlama ve Koordinasyon Kurulu
Başkanlığı 19.3.1999 Sayı
:B.09.0.APK.0.22.00.00.17/218  
Konu :Trabzon
Milletvekili Kemalettin Göktaş’ın yazılı soru önergesi
Türkiye Büyük Millet Meclisi
Başkanlığına
İlgi :a)TBMM’nin
18.2.1999 gün ve KAN.KAR.MD.A.01.0.GNS.0.10.00.02-39553 sayılı yazısı.
b)Başbakanlığın 24.2.1999
gün ve B.02.0.KKG.0.12/106-920-18/982 sayılı yazısı.
İlgi (b)yazı ekinde alınan
Trabzon Milletvekili Kemalettin Göktaş’ın Sayın Başbakanımıza yönelttiği, Sayın
Başbakanımızın da Bakanlığımızca cevaplandırılmasını tensip ettikleri
(7/6855-17116 Esas Sayılı) yazılı soru önergesi incelenmiş olup, cevabımız ekte
sunulmuştur.
Bilgi ve gereğini arz ederim.
 Ali
Ilıksoy Bayındırlık
ve İskân Bakanı

Trabzon Milletvekili Kemalettin
Göktaş’ın, (7/6855-17116) esas sayılı
yazılı soru önergesine dair sorular ve cevapları
Sorular :
1.Rize’de yapılan yat limanı
için şimdiye kadar Rize Belediyesine para verildi mi? Verildiyse niçin verildi?
Yat limanı ihalesi nasıl yapıldı?
2.İller Bankasınca Rize
Belediyesine hal kurulması için para ödenmiş midir?
3.Rize Belediyesine
karayollarınca hangi konularda 1997 ve 1998 yıllarında yatırım yapılmıştır?
Cevaplar :
1.Adıgeçen liman inşaatı
Ulaştırma Bakanlığının yatırım programında yer almadığından, herhangi bir
ödenek gönderilmesi ve işin ihale edilmesi sözkonusu olmamıştır.
2.Rize (Merkez) hal tesisi
inşaatı işi % 45 katılım payı ile İller Bankası Genel Müdürlüğünün yatırım
programına alınmış olup, tesis için 1998 yılında 129 465 812 778 TL belediye
paylarından da 105 926 574 091 TL olmak üzere toplam olarak 235 392 386 869 TL
harcanmıştır.
Tesisin bitirilebilmesi için
gerekli olan diğer harcamalar ise belediyenin kendi öz kaynaklarından
karşılanarak, 1998 yılında tamamlanmıştır.
3.İyidere-Çayeli ihalesi
kapsamında, Rize şehir geçişinde yapımı planlanan çalışmalar şöyledir;
1.Rize giriş kavşağı
üstgeçit köprüsü
(4 ayak başlık kirişleri
seviyesinde tamamlandı, 2 ayakta çalışmalar sürdürülecektir.)
2.Rize liman kavşağı
altgeçit köprüsü
(Tüm ayaklar elevasyon seviyesinde
tamamlandı, başlık kirişlerinde çalışılıyor.)
3.Rize merkez kavşağı
altgeçit köprüsü
(1 ayak tamamlandı, çalışma yok.)
4.Rize İslampaşa kavşağı
altgeçit köprüsü
(Ayaklar bitmek üzere.)
5.Rize çıkış kavşağı
altgeçit köprüsü
(1 ayakta elevasyonlar
tamamlandı.)
6.Taşlıdere köprüsü
(Temel ve elevasyon çalışmaları
devam ediyor.)
Ayrıca; protokollü olarak, şehrin
muhtelif yol kesimlerinde 58, 7 milyar TL sıcak karışımlı asfalt kaplama
yapılmıştır.
Başbakan Bülent Ecevit ve Bakanlar
Kurulu Üyeleri Hakkında Gensoru oylamasına verilen oyların sonucu :
Kabul edilmemiştir.
 Üye Sayısı : 550
 Kullanılan Oy : 236 
 Kabul edenler : 236
 Reddedenler : 0
 Çekimserler : 0
 Mükerrer Oylar : 0
 Geçersiz Oylar : 0
 Oya Katılmayanlar : 0
 Açık Üyelikler : 13
(Kabul Edenler)
ADANA
Uğur Aksöz
Yakup Budak
Sıtkı Cengil
Veli Andaç Durak
Orhan Kavuncu
İbrahim Ertan Yülek
ADIYAMAN
Ahmet Çelik
Ahmet Doğan
AFYON
Sait Açba
Osman Hazer
Yaman Törüner
Kubilay Uygun
Nuri Yabuz
AĞRI
M. Sıddık Altay
Cemil Erhan
Celal Esin
M. Ziyattin Tokar
AKSARAY
Mehmet Altınsoy
Nevzat Köse
Murtaza Özkanlı
AMASYA
Cemalettin Lafçı
ANKARA
Gökhan Çapoğlu
Cemil Çiçek
Mehmet Ekici
Ömer Faruk Ekinci
Ünal Erkan
Şaban Karataş
İrfan Köksalan
Rıza Ulucak
ANTALYA
Osman Berberoğlu
Hayri Doğan
AYDIN
Muhammet Polat
BALIKESİR
Ahmet Bilgiç
İ. Önder Kırlı
İsmail Özgün
BATMAN
Alaattin Sever Aydın
Musa Okçu
BAYBURT
Suat Pamukçu
BİNGÖL
Kâzım Ataoğlu
Hüsamettin Korkutata
BİTLİS
Zeki Ergezen
Abdulhaluk Mutlu
BOLU
Feti Görür
Musa Yünlüoğlu
BURDUR
Mustafa Çiloğlu
BURSA
Yüksel Aksu
Mehmet Altan Karapaşaoğlu
İlhan Kesici
Cemal Külahlı
Feridun Pehlivan
ÇANAKKALE
Hikmet Aydın
A. Hamdi Üçpınarlar
ÇANKIRI
İsmail Coşar
ÇORUM
Mehmet Aykaç
Hasan Çağlayan
Zülfikâr Gazi
Yasin Hatiboğlu
Ali Haydar Şahin
DENİZLİ
Hasan Korkmazcan
Haluk Müftüler
DİYARBAKIR
Abdülkadir Aksu
Muzaffer Arslan
Ferit Bora
Sacit Günbey
Seyyit Haşim Haşimi
Ömer Vehbi Hatipoğlu
Yakup Hatipoğlu
EDİRNE
Erdal Kesebir
ELAZIĞ
Ömer Naimi Barım
Ahmet Cemil Tunç
ERZİNCAN
Tevhit Karakaya
Naci Terzi
Mustafa Yıldız
ERZURUM
Lütfü Esengün
Abdulilah Fırat
Ömer Özyılmaz
Aslan Polat
Şinasi Yavuz
ESKİŞEHİR
Demir Berberoğlu
Hanifi Demirkol
GAZİANTEP
Nurettin Aktaş
Mehmet Batallı
Kahraman Emmioğlu
Mehmet Bedri İncetahtacı
GİRESUN
Turhan Alçelik
GÜMÜŞHANE
Lütfi Doğan
HAKKÂRİ
Naim Geylani
Mustafa Zeydan
HATAY
Süleyman Metin Kalkan
Ali Uyar
ISPARTA
Ömer Bilgin
Mustafa Köylü
Fevzi Arıcı
Mehmet Emin Aydınbaş
Saffet Benli
Halil Cin
İSTANBUL
Yıldırım Aktuna
Azmi Ateş
Mustafa Baş
Mukadder Başeğmez
Ali Coşkun
Süleyman Arif Emre
Hasan Tekin Enerem
Ekrem Erdem
Mehmet Fuat Fırat
İsmail Kahraman
Hüseyin Kansu
Ahmet Güryüz Ketenci
Göksal Küçükali
Aydın Menderes
Ali Oğuz
Korkut Özal
Mehmet Ali Şahin
Osman Yumakoğulları
Bahri Zengin
İZMİR
Turhan Arınç
Ali Rıza Bodur
Hasan Denizkurdu
Metin Öney
Sabri Tekir
Zerrin Yeniceli
İsmail Yılmaz
KAHRAMANMARAŞ
Hasan Dikici
Avni Doğan
Ahmet Dökülmez
Mustafa Kamalak
KARABÜK
Şinasi Altıner
Hayrettin Dilekcan
KARAMAN
Abdullah Özbey
Zeki Ünal
KARS
Y. Selahattin Beyribey
Zeki Karabayır
KASTAMONU
Fethi Acar
KAYSERİ
Memduh Büyükkılıç
Osman Çilsal
Abdullah Gül
Nurettin Kaldırımcı
Salih Kapusuz
Recep Kırış
İbrahim Yılmaz
KIRIKKALE
Kemal Albayrak
Mikail Korkmaz
Recep Mızrak
KIRKLARELİ
İrfan Gürpınar
KIRŞEHİR
Ömer Demir
Cafer Güneş
KİLİS
Mustafa Kemal Ateş
KOCAELİ
Necati Çelik
İsmail Kalkandelen
Osman Pepe
KONYA
Ahmet Alkan
Hüseyin Arı
Nezir Büyükcengiz
Veysel Candan
Remzi Çetin
Abdullah Gencer
Teoman Rıza Güneri
Hasan Hüseyin Öz
Mustafa Ünaldı
Lütfi Yalman
KÜTAHYA
Ahmet Derin
MehmetKorkmaz
Metin Perli
MALATYA
Oğuzhan Asiltürk
Yaşar Canbay
Metin Emiroğlu
Fikret Karabekmez
M. Recai Kutan
MANİSA
Bülent Arınç
Ayseli Göksoy
Erdoğan Yetenç
MARDİN
Fehim Adak
Muzaffer Arıkan
Mahmut Duyan
Hüseyin Yıldız
MUĞLA
Zeki Çakıroğlu
Mustafa Dedeoğlu
Enis Yalım Erez
MUŞ
Necmettin Dede
Nedim İlci
Sabahattin Yıldız
NEVŞEHİR
Mehmet Elkatmış
Ahmet Esat Kıratlıoğlu
NİĞDE
Mehmet Salih Katırcıoğlu
Ergun Özkan
ORDU
Hüseyin Olgun Akın
Mustafa Bahri Kibar
Müjdat Koç
Mustafa Hasan Öz
Refaiddin Şahin
RİZE
Hüseyin Avni Kabaoğlu
SAKARYA
Nezir Aydın
Cevat Ayhan
SAMSUN
Cemal Alişan
İrfan Demiralp
Ahmet Demircan
Ayhan Gürel
Nafiz Kurt
Latif Öztek
Musa Uzunkaya
Adem Yıldız
SİİRT
Ahmet Nurettin Aydın
Mehmet Emin Aydın
SIVAS
Musa Demirci
Mahmut Işık
Temel Karamollaoğlu
Abdüllatif Şener
Nevzat Yanmaz
Muhsin Yazıcıoğlu
ŞANLIURFA
Zülfikâr İzol
Ahmet Karavar
Abdülkadir Öncel
ŞIRNAK
Bayar Ökten
Mehmet Tatar
TEKİRDAĞ
Hasan Peker
TOKAT
Abdullah Arslan
Hanefi Çelik
Ahmet Feyzi İnceöz
Bekir Sobacı
TRABZON
İbrahim Çebi
Kemalettin Göktaş
Şeref Malkoç
İsmail İlhan Sungur
UŞAK
Yıldırım Aktürk
Hasan Karakaya
VAN
Maliki Ejder Arvas
Mustafa Bayram
Fethullah Erbaş
Şaban Şevli
Mahmut Yılbaş
YOZGAT
İlyas Arslan
Kâzım Arslan
Yusuf Bacanlı
Abdullah Örnek
İsmail Durak Ünlü
ZONGULDAK
Necmettin Aydın
(Açık Üyelikler)
ANKARA : 2
BİLECİK : 2
BURSA : 1
KIRŞEHİR : 1
KOCAELİ : 1
KONYA : 1
MANİSA : 1
RİZE : 1
ŞANLIURFA : 1
TRABZON : 1
YALOVA : 1



BİRLEŞİM 61'İN SONU





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












