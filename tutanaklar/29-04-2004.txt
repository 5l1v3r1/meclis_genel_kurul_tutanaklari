






DÖNEM : 22





DÖNEM : 22  YASAMA YILI : 2



T. B. M. M.
TUTANAK
DERGİSİ

CİLT : 48

82 nci
Birleşim
29 Nisan 2004 Perşembe


İ Ç İ N D E K İ L E R I. - GEÇEN TUTANAK ÖZETİ
II. - GELEN KÂĞITLAR
III. - BAŞKANLIĞIN GENEL KURULA SUNUŞLARI
A) GÜNDEMDIŞI KONUŞMALAR
1. - Manisa Milletvekili Mehmet Çerçi'nin, üzüm üreticilerinin
sorunlarına ve alınması gereken tedbirlere ilişkin gündemdışı konuşması ve
Tarım ve Köyişleri Bakanı Sami Güçlü'nün cevabı
2. - Kocaeli Milletvekili İzzet Çetin'in, 1 Mayıs işçi bayramı
kutlamalarına ilişkin gündemdışı konuşması ve Adalet Bakanı Cemil Çiçek'in
cevabı
3. - Muş Milletvekili Seracettin Karayağız'ın, Muş'un düşman işgalinden
kurtarılışının 87 nci yıldönümü münasebetiyle gündemdışı konuşması
B) Çeşİtlİ İşler
1. - Genel Kurulu ziyaret eden Moğolistan Cumhurbaşkanı Natsagin
Bagabandi ve beraberindeki heyete Başkanlıkça "Hoşgeldiniz" denilmesi
C) Tezkereler ve
Önergeler
1. - Samsun Milletvekili İlyas Sezai Önder'in (6/1005) esas numaralı
sözlü sorusunu geri aldığına ilişkin önergesi (4/177)
2. - Hırvatistan-Türkiye Parlamentolararası Dostluk Grubu kurulmasına
ilişkin Başkanlık tezkeresi (3/548)
IV. - ÖNERİLER
A) DanIşma
Kurulu Önerİlerİ
1. - Gündemdeki sıralama ile çalışma saatlerinin yeniden düzenlenmesine
ilişkin Danışma Kurulu önerisi
V. - SEÇİMLER
A) Komİsyonlarda
AçIk Bulunan Üyelİklere Seçİm
1. - Plan ve Bütçe Komisyonunda açık bulunan üyeliğe seçim 
VI. - KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER
1. - Adlî Yargı İlk Derece Mahkemeleri ile Bölge Adliye Mahkemelerinin
Kuruluş, Görev ve Yetkileri Hakkında Kanun Tasarısı ve Adalet Komisyonu Raporu
(1/521) (S. Sayısı : 146) 
2. - Hukuk Usulü Muhakemeleri Kanununda Değişiklik Yapılmasına İlişkin
Kanun Tasarısı ve Adalet Komisyonu Raporu (1/523) (S. Sayısı : 152) 
3. - Çanakkale Milletvekilleri Mehmet Daniş ve İbrahim Köşdere'nin;
Gelibolu Yarımadası Tarihî Millî Parkı Kanununa Geçici Bir Madde Eklenmesine
Dair Kanun Teklifi (Kamu İhale Kanununa Geçici Madde Eklenmesine Dair Kanun
Teklifi) ile Plan ve Bütçe Komisyonu Raporu (2/212) (S. Sayısı : 305)
4. - Kamu Yönetiminin Temel İlkeleri ve Yeniden Yapılandırılması
Hakkında Kanun Tasarısı ile İçişleri, Plan ve Bütçe ve Anayasa Komisyonları
Raporları (1/731) (S. Sayısı : 349)
5. - Gıdaların Üretimi, Tüketimi ve Denetlenmesine Dair Kanun Hükmünde
Kararname ile Tarım, Orman ve Köyişleri ve Sağlık, Aile, Çalışma ve Sosyal
İşler Komisyonları Raporları (1/238) (S. Sayısı : 428)
6. - Bazı Kanun Hükmünde Kararnamelerde Değişiklik Yapılmasına Dair
Kanun Tasarısı ve Adalet Komisyonu Raporu (1/740) (S. Sayısı : 427) 
7. - Astronotların Kurtarılması, Astronotların ve Uzaya Fırlatılmış Olan
Araçların Geri Verilmeleri Hakkında Anlaşmanın Onaylanmasının Uygun Bulunduğuna
Dair Kanun Tasarısı ve Dışişleri Komisyonu Raporu (1/733) (S. Sayısı : 413)
8. - Türkiye Cumhuriyeti ile Hollanda Krallığı Arasındaki Hollanda PSO
Katılım Öncesi Programı ve MATRA Katılım Öncesi Programına İlişkin 2003 Yılı
Mutabakat Zaptının Onaylanmasının Uygun Bulunduğuna Dair Kanun Tasarısı ve
Dışişleri Komisyonu Raporu (1/673) (S. Sayısı : 414)
9. - Hırvatistan Cumhuriyeti Hükümeti ve Federal Almanya Cumhuriyeti
Hükümeti Arasında Bölgesel Silahların Kontrolü Doğrulama ve Uygulama Yardım
Merkezi (RACVIAC) Kurulması Hakkında Anlaşmaya Katılmamızın Uygun Bulunduğuna
Dair Kanun Tasarısı ve Dışişleri Komisyonu Raporu (1/774) (S. Sayısı : 415)
10. - Türkiye Cumhuriyeti ve Federal Demokratik Etyopya Cumhuriyeti
Arasında Yatırımların Karşılıklı Teşviki ve Korunmasına İlişkin Anlaşmanın
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/609) (S. Sayısı : 419)
11. - Türkiye Cumhuriyeti Hükümeti ile Tayland Krallığı Hükümeti
Arasında Gelir Üzerinden Alınan Vergilerde Çifte Vergilendirmeyi Önleme ve
Vergi Kaçakçılığına Engel Olma Anlaşması ile Eki Protokolün Onaylanmasının
Uygun Bulunduğuna Dair Kanun Tasarısı ve Dışişleri Komisyonu Raporu (1/696) (S.
Sayısı : 420)
12. - Türkiye Cumhuriyeti Hükümeti ile Estonya Cumhuriyeti Hükümeti
Arasında Gelir Üzerinden Alınan Vergilerde Çifte Vergilendirmeyi Önleme ve
Vergi Kaçakçılığına Engel Olma Anlaşması ile Eki Protokolün Onaylanmasının
Uygun Bulunduğuna Dair Kanun Tasarısı ve Dışişleri Komisyonu Raporu (1/697) (S.
Sayısı : 421)
13. - Türkiye Cumhuriyeti Hükümeti ve Malta Hükümeti Arasında
Yatırımların Karşılıklı Teşviki ve Korunmasına İlişkin Anlaşmanın
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/708) (S. Sayısı : 422)
14. - Türkiye Cumhuriyeti Hükümeti ve İran Cumhuriyeti Hükümeti Arasında
Yatırımların Karşılıklı Teşviki ve Korunmasına İlişkin Anlaşmanın ve Eki
Protokolün Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/773) (S. Sayısı : 423)
15. - Türkiye Cumhuriyeti Hükümeti ile Suriye Arap Cumhuriyeti Hükümeti
Arasında Gelir Üzerinden Alınan Vergilerde Çifte Vergilendirmeyi Önleme ve
Vergi Kaçakçılığına Engel Olma Anlaşması ile Eki Protokolün Onaylanmasının
Uygun Bulunduğuna Dair Kanun Tasarısı ve Dışişleri Komisyonu Raporu (1/787) (S.
Sayısı : 426)
16. - Şanlıurfa Milletvekili Yahya Akman ve 14 milletvekilinin; Türkiye
Büyük Millet Meclisi İçtüzüğünde Değişiklik Yapılması Hakkında İçtüzük Teklifi
ve Anayasa Komisyonu Raporu (2/182) (S. Sayısı : 300) 
17. - 190 Sayılı Genel Kadro ve Usulü Hakkında Kanun Hükmünde
Kararnamenin Eki Cetvellerin Diyanet İşleri Başkanlığına Ait Bölümünde
Değişiklik Yapılmasına Dair Kanun Tasarısı ve Plan ve Bütçe Komisyonu Raporu
(1/622) (S. Sayısı : 201)
I. - GEÇEN TUTANAK ÖZETİ
TBMM Genel Kurulu saat 15.00'te açılarak iki oturum yaptı.
Ordu Milletvekili Enver Yılmaz, TBMM Başkanı Bülent Arınç
Başkanlığındaki Parlamento heyetiyle birlikte Suriye'ye yaptıkları resmî
ziyaretle ilgili bilgi ve görüşlerine,
Çanakkale Milletvekili Ahmet Küçük, Çanakkale İli Çan İlçesinde bulunan
Çan Termik Sant-ralına alınacak işçilerin seçimine,
Muğla Milletvekili Fahrettin Üstün, Dünya Veteriner Hekimler Günü
münasebetiyle veteriner hekimliğin önemine ve veteriner hekimlik mevzuatının
bir an önce çıkarılmasına,
İlişkin gündemdışı birer konuşma yaptılar.
Karadeniz Ekonomik İşbirliği Parlamenter Asamblesinde Türkiye Büyük
Millet Meclisini temsil etmek üzere Siyasî Parti Grup Başkanlıklarınca Trabzon
Milletvekili Şevket Arz'ın aday gösterildiğine ilişkin Başkanlık tezkeresi
Genel Kurulun bilgisine sunuldu.
Afyon Milletvekili Halil Ünlütepe'nin (6/974) esas numaralı sözlü
sorusunu geri aldığına ilişkin önergesi okundu, sorunun geri verildiği
bildirildi.
CHP Grubu adına Grup Başkanvekilleri İzmir Milletvekili K. Kemal Anadol,
İstanbul Milletvekili Ali Topuz ve Samsun Milletvekili Haluk Koç'un,
Milletvekili Lojmanlarında Mustafa Güngör'ün öldürülmesinin aydınlatılması ve
sorumluların belirlenmesi amacıyla Meclis araştırması açılmasına ilişkin
önergesi (10/185) Genel Kurulun bilgisine sunuldu; önergenin gündemdeki yerini
alacağı ve öngörüşmesinin, sırası geldiğinde yapılacağı açıklandı.
Başbakan Recep Tayyip Erdoğan'ın : 
Ukrayna'ya,
İsviçre'ye,
Sanayi ve Ticaret Bakanı Ali Coşkun'un, İsrail'e;
Yaptıkları resmî ziyaretlere katılmaları uygun görülen
milletvekillerine;
Ulaştırma Ana Planı Stratejisinin uygulamaya konulması için yapılacak
çalışmaları yürütmek amacıyla ilgili kamu kurum ve kuruluşlarının
temsilcilerinden oluşacak Ulaştırma Ana Planı Stratejisi Yönlendirme
Komitesinin koordinatörlüğünü yürütmek üzere, Erzurum Milletvekili Mustafa
Ilıcalı'nın 6 ay süreyle görevlendirilmesi için Türkiye Büyük Millet Meclisince
izin verilmesine;
İlişkin Başbakanlık tezkereleri, kabul edildi.
Gündemin "Sözlü Sorular" kısmının :
1 inci sırasında bulunan (6/543) esas numaralı soru, üç birleşim içinde
cevaplandırılmadığından, yazılı soruya çevrildi.
2 nci sırasında bulunan (6/552), 
3 üncü sırasında bulunan (6/554),
4 üncü sırasında bulunan (6/557),
10 uncu sırasında bulunan (6/565), 
19 uncu sırasında bulunan (6/578),
24 üncü sırasında bulunan (6/585),
Esas numaralı sorulara Enerji ve Tabiî Kaynaklar Bakanı Mehmet Hilmi
Güler;
5 inci sırasında bulunan (6/558),
16 ncı sırasında bulunan (6/573),
18 inci sırasında bulunan (6/577),
27 nci sırasında bulunan (6/588),
31 inci sırasında bulunan (6/592),
Esas numaralı sorulara Millî Eğitim Bakanı Hüseyin Çelik;
Cevap verdi; (6/554), (6/565), (6/578), (6/585), (6/592) esas numaralı
soru sahipleri de cevaplara karşı görüşlerini açıkladı.
Gündemin "Kanun Tasarı ve Teklifleri ile Komisyonlardan Gelen Diğer
İşler" kısmının :
1 inci sırasında bulunan, Gıdaların Üretimi, Tüketimi ve Denetlenmesine
Dair 560 Sayılı Kanun Hükmünde Kararnamenin (1/238) (S. Sayısı : 428),
5 inci sırasında bulunan, Kamu Yönetiminin Temel İlkeleri ve Yeniden
Yapılandırılması Hakkında Kanun Tasarısının (1/731) (S. Sayısı : 349),
Görüşmeleri, ilgili Komisyon yetkilileri Genel Kurulda hazır
bulunmadığından; 
2 nci sırasında bulunan, Adlî Yargı İlk Derece Mahkemeleri ile Bölge
Adliye Mahkemelerinin Kuruluş, Görev ve Yetkileri Hakkında Kanun Tasarısının
(1/521) (S. Sayısı : 146),
3 üncü sırasında bulunan, Hukuk Usulü Muhakemeleri Kanununda Değişiklik
Yapılmasına İlişkin Kanun Tasarısının (1/523) (S. Sayısı : 152),
4 üncü sırasında bulunan Kamu İhale Kanununa Geçici Madde Eklenmesine
Dair Kanun Teklifinin (2/212) (S. Sayısı : 305),
Görüşmeleri, daha önce geri alınan maddelere ilişkin komisyon raporları
henüz gelmediğinden;
Ertelendi.
6 ncı sırasında bulunan, Anayasanın 89 uncu maddesi gereğince
Cumhurbaşkanınca bir daha görüşülmek üzere geri gönderilen, Spor
Müsabakalarında Şiddet ve Düzensizliğin Önlenmesine Dair Kanunun (1/777) (S.
Sayısı : 424), yapılan görüşmelerden;
7 nci sırasında bulunan, Uzay Cisimlerinin Verdiği Zarardan Dolayı
Uluslararası Sorumluluk Hakkında Sözleşmeye Katılmamızın (1/513) (S. Sayısı :
409),
8 inci sırasında bulunan, Uzaya Fırlatılan Cisimlerin Tescili
Sözleşmesine Katılmamızın (1/514) (S. Sayısı : 410),
9 uncu sırasında bulunan, Türkiye Cumhuriyeti Hükümeti ile Suriye Arap
Cumhuriyeti Hükümeti Arasında Sağlık Alanında İşbirliğine Dair Anlaşmanın
Onaylanmasının (1/732) (S. Sayısı : 412),
Uygun Bulunduğuna Dair Kanun Tasarılarının, görüşmelerini müteakiben
elektronik cihazla yapılan açıkoylamalardan;
Sonra, kabul edilip kanunlaştıkları açıklandı.
29 Nisan 2004 Perşembe günü saat 15.00'te toplanmak üzere, birleşime
18.50'de son verildi.
İsmail Alptekin
Başkanvekili






Mehmet Daniş


Yaşar Tüzün







Çanakkale


Bilecik







Kâtip Üye


Kâtip Üye














 II. - GELEN
KÂĞITLAR  No. :120
29 Nisan 2004
Perşembe
Tasarı
1. - Terör ve Terörle Mücadeleden Doğan Zararların
Karşılanması Hakkında Kanun Tasarısı (1/793) (İçişleri; Adalet ve Plan ve Bütçe
Komisyonlarına) (Başkanlığa geliş tarihi : 19.4.2004)
Teklif
1. - Malatya Milletvekilleri Muharrem KILIÇ ve Ferit
Mevlüt ASLANOĞLU'nun; Beden Terbiyesi ve Spor Genel Müdürlüğünün Teşkilat ve
Görevleri Hakkındaki Kanunda Değişiklik Yapılmasına Dair Kanun Teklifi (2/279)
(Millî Eğitim, Kültür, Gençlik ve Spor Komisyonuna) (Başkanlığa geliş tarihi :
27.4.2004)
Raporlar
1. - Uluslararası Telekomünikasyon Birliği Kuruluş
Yasası ve Sözleşmesinde Değişiklik Yapan Marakeş Tam Yetkili Temsilciler
Konferansı Sonuç Belgelerinin Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/734) (S. Sayısı: 425) (Dağıtma tarihi
: 29.4.2004) (GÜNDEME)
2. - Genel Kadro ve Usulü Hakkında Kanun Hükmünde
Kararnamenin Eki Cetvellerin Toplu Konut İdaresi Başkanlığına Ait Bölümünde
Değişiklik Yapılması Hakkında Kanun Tasarısı ve Plan ve Bütçe Komisyonu Raporu
(1/747) (S. Sayısı : 429) (Dağıtma tarihi : 28.4.2004) (GÜNDEME)
Sözlü Soru
Önergeleri
1. - Hatay
Milletvekili Züheyir AMBER'in, gümrük çıkış beyannamelerine ilişkin Devlet
Bakanından (Kürşad TÜZMEN) sözlü soru önergesi (6/1060) (Başkanlığa geliş
tarihi : 16.4.2004)
2. - Çorum Milletvekili Feridun AYVAZOĞLU'nun, Çorum
havaalanı ve demiryolu yapımına ilişkin Ulaştırma Bakanından sözlü soru
önergesi (6/1061) (Başkanlığa geliş tarihi : 16.4.2004)
3. - Çorum Milletvekili Feridun AYVAZOĞLU'nun, Çorum'da
üniversite kurulup kurulmayacağına ilişkin Millî Eğitim Bakanından sözlü soru
önergesi (6/1062) (Başkanlığa geliş tarihi : 16.4.2004)
4. - Çorum Milletvekili Feridun AYVAZOĞLU'nun, Çorum'u
bazı illere bağlayan yol yapım projelerine ilişkin Bayındırlık ve İskân
Bakanından sözlü soru önergesi (6/1063) (Başkanlığa geliş tarihi : 16.4.2004)
5. - Edirne Milletvekili Necdet BUDAK'ın, köylerde
görevlendirilen sandık görevlilerinin oy kullanmalarına ilişkin Başbakandan
sözlü soru önergesi (6/1064) (Başkanlığa geliş tarihi : 19.4.2004)
Yazılı Soru
Önergeleri
1. - Iğdır Milletvekili Dursun AKDEMİR'in, THY Milano
Ofisi tarafından dağıtıldığı iddia edilen bir broşüre ilişkin Başbakandan
yazılı soru önergesi (7/2385) (Başkanlığa geliş tarihi : 16.4.2004)
2. - İstanbul Milletvekili Ali Rıza GÜLÇİÇEK'in,
ilköğretimde öğretilen Din Kültürü ve Ahlâk Bilgisi dersine ilişkin Başbakandan
yazılı soru önergesi (7/2386) (Başkanlığa geliş tarihi : 16.4.2004)
3. - Hatay Milletvekili Züheyir AMBER'in, Başbakanlık
binasında yapılan değişikliklere ilişkin Başbakandan yazılı soru önergesi
(7/2387) (Başkanlığa geliş tarihi : 19.4.2004)
4. - Konya Milletvekili Atilla KART'ın, yatırımların ve
istihdamın teşvik kapsamına ilişkin Başbakandan yazılı soru önergesi (7/2388)
(Başkanlığa geliş tarihi : 20.4.2004)
5. - Diyarbakır Milletvekili Mesut DEĞER'in, AİHM'ne
Türkiye aleyhine yapılan başvurulara ilişkin Adalet Bakanından yazılı soru
önergesi (7/2389) (Başkanlığa geliş tarihi : 19.4.2004)
6. - Diyarbakır Milletvekili Mesut DEĞER'in, AİHM'nin
Türkiye aleyhine sonuçlanan yargılamalarına ilişkin Adalet Bakanından yazılı
soru önergesi (7/2390) (Başkanlığa geliş tarihi : 19.4.2004)
7. - Kırıkkale Milletvekili Halil TİRYAKİ'nin, seçim
yasakları sırasında propaganda yaptığı iddiasına ilişkin Adalet Bakanından
yazılı soru önergesi (7/2391) (Başkanlığa geliş tarihi : 20.4.2004)
8. - İstanbul Milletvekili Emin ŞİRİN'in, kısa zamanda
fon alacağının tahsiliyle ilgili yöntemlere ilişkin Devlet Bakanı ve Başbakan
Yardımcısından (Abdüllatif ŞENER) yazılı soru önergesi (7/2392) (Başkanlığa
geliş tarihi : 16.4.2004)
9. - Yalova Milletvekili Muharrem İNCE'nin, bir yayın
grubunun mal varlıklarına el konulmasına ilişkin Devlet Bakanı ve Başbakan
Yardımcısından (Abdüllatif ŞENER) yazılı soru önergesi (7/2393) (Başkanlığa
geliş tarihi : 16.4.2004)
10. - Adana Milletvekili Atilla BAŞOĞLU'nun, din
eğitimine ilişkin Devlet Bakanından (Mehmet AYDIN) yazılı soru önergesi
(7/2394) (Başkanlığa geliş tarihi : 19.4.2004)
11. - Adana Milletvekili Atilla BAŞOĞLU'nun, baskıya
dayalı din propagandasına ilişkin Devlet Bakanından (Mehmet AYDIN) yazılı soru
önergesi (7/2395) (Başkanlığa geliş tarihi : 19.4.2004)
12. - İstanbul Milletvekili Emin ŞİRİN'in, Mavi Akım
Projesiyle ilgili bazı iddialara ilişkin Enerji ve Tabiî Kaynaklar Bakanından
yazılı soru önergesi (7/2396) (Başkanlığa geliş tarihi : 19.4.2004)
13. - Antalya Milletvekili Nail KAMACI'nın, Mavi Akım
Projesiyle ilgili bir beyanına ilişkin Enerji ve Tabiî Kaynaklar Bakanından
yazılı soru önergesi (7/2397) (Başkanlığa geliş tarihi : 20.4.2004)
14. - Denizli Milletvekili Mustafa GAZALCI'nın,
"Trafik Güvenliği Ödülü 2004" önerisinde bulunan bir vatandaşa
ilişkin İçişleri Bakanından yazılı soru önergesi (7/2398) (Başkanlığa geliş
tarihi : 16.4.2004)
15. - Ankara Milletvekili Yılmaz ATEŞ'in, servis
araçlarıyla ilgili yasal düzenlemelere ilişkin İçişleri Bakanından yazılı soru
önergesi (7/2399) (Başkanlığa geliş tarihi : 19.4.2004)
16. - Tunceli Milletvekili Hasan GÜYÜLDAR'ın, bir
eğlence kulübünde işlenen cinayete ilişkin İçişleri Bakanından yazılı soru
önergesi (7/2400) (Başkanlığa geliş tarihi : 20.4.2004)
17. - Malatya Milletvekili Ferit Mevlüt ASLANOĞLU'nun
THY yolcularına dağıtıldığı iddia edilen bir broşüre ilişkin Kültür ve Turizm
Bakanından yazılı soru önergesi (7/2401) (Başkanlığa geliş tarihi : 16.4.2004)
18. - Adana Milletvekili Atilla BAŞOĞLU'nun, Zeugma
Antik Kenti mozaiklerinin İstanbul'a taşınmasına ilişkin Kültür ve Turizm
Bakanından yazılı soru önergesi (7/2402) (Başkanlığa geliş tarihi : 19.4.2004)
19. - Adana Milletvekili Atilla BAŞOĞLU'nun, Zeugma
mozaiklerinin sergilenmesine ilişkin Kültür ve Turizm Bakanından yazılı soru önergesi
(7/2403) (Başkanlığa geliş tarihi : 19.4.2004)
20. - Adana Milletvekili Atilla BAŞOĞLU'nun, 2863
sayılı Kanuna aykırı davrandığı iddiasına ilişkin Kültür ve Turizm Bakanından
yazılı soru önergesi (7/2404) (Başkanlığa geliş tarihi : 19.4.2004)
21. - Adana Milletvekili Atilla BAŞOĞLU'nun, Zeugma
mozaiklerinin korunmasına ilişkin Kültür ve Turizm Bakanından yazılı soru
önergesi (7/2405) (Başkanlığa geliş tarihi : 19.4.2004)
22. - Adana Milletvekili Atilla BAŞOĞLU'nun, Zeugma
mozaiklerinin sergilenmesi amacıyla bir müze kurulmasına ilişkin Kültür ve
Turizm Bakanından yazılı soru önergesi (7/2406) (Başkanlığa geliş tarihi :
19.4.2004)
23. - Tokat Milletvekili Orhan Ziya DİREN'in, Tokat
İlindeki öğretmenlerin teşvik edilmesine ilişkin Millî Eğitim Bakanından yazılı
soru önergesi (7/2407) (Başkanlığa geliş tarihi : 20.4.2004)
24. - Ankara Milletvekili Yılmaz ATEŞ'in, okul servis
araçlarına ilişkin Millî Eğitim Bakanından yazılı soru önergesi (7/2408)
(Başkanlığa geliş tarihi : 20.4.2004)
25. - Hatay Milletvekili Züheyir AMBER'in, TIR'lara
uygulanan yaş haddine ilişkin Ulaştırma Bakanından yazılı soru önergesi
(7/2409) (Başkanlığa geliş tarihi : 19.4.2004)
26. - Ankara Milletvekili Yılmaz ATEŞ'in, hemzemin
geçitlerdeki bariyer ve sinyalizasyon sistemlerine ilişkin Ulaştırma Bakanından
yazılı soru önergesi (7/2410) (Başkanlığa geliş tarihi : 19.4.2004)
27. - Malatya Milletvekili Ferit Mevlüt ASLANOĞLU'nun,
THY yolcularına dağıtıldığı iddia edilen bir broşüre ilişkin Maliye Bakanından
yazılı soru önergesi (7/2411) (Başkanlığa geliş tarihi : 16.4.2004)
28. - Hatay Milletvekili Züheyir AMBER'in, Avrupa'dan
gelip Ortadoğu ülkelerine giden araçların transit geçişlerine ilişkin Devlet
Bakanından (Kürşad TÜZMEN) yazılı soru önergesi (7/2412) (Başkanlığa geliş tarihi
: 16.4.2004)
29. - Adana Milletvekili Atilla BAŞOĞLU'nun, Sabancı
suikastı sanığına ilişkin Dışişleri Bakanı ve Başbakan Yardımcısından yazılı
soru önergesi (7/2413) (Başkanlığa geliş tarihi : 19.4.2004)
30. - Edirne Milletvekili Rasim ÇAKIR'ın, ayçiçeği,
buğday ve çeltik ürünlerinde destekleme prim uygulamasına ilişkin Tarım ve
Köyişleri Bakanından yazılı soru önergesi (7/2414) (Başkanlığa geliş tarihi :
19.4.2004)
31. - Hatay Milletvekili Züheyir AMBER'in, yatırım
teşvikiyle ilgili kriterlere ilişkin Devlet Bakanından (Ali BABACAN) yazılı
soru önergesi (7/2415) (Başkanlığa geliş tarihi : 20.4.2004)
32. - Hatay Milletvekili Züheyir AMBER'in, İSDEMİR
Limanında tutulan toksik atık yüklü gemiye ilişkin Çevre ve Orman Bakanından
yazılı soru önergesi (7/2416) (Başkanlığa geliş tarihi : 20.4.2004)
BİRİNCİ
OTURUM
Açılma Saati
: 15.00
29 Nisan 2004
Perşembe
BAŞKAN :
Başkanvekili İsmail ALPTEKİN
KÂTİP ÜYELER
: Mevlüt AKGÜN (Karaman), Yaşar TÜZÜN (Bilecik)
BAŞKAN - Türkiye Büyük Millet Meclisinin 82 nci
Birleşimini açıyorum. 
Toplantı yetersayısı vardır; görüşmelere başlıyoruz.
Sayın milletvekilleri, gündeme geçmeden önce, üç sayın
milletvekilimize gündemdışı söz vereceğim.
Gündemdışı ilk söz, üzüm üretiminin ve üreticisinin
sorunları hakkında, Manisa Milletvekili Sayın Mehmet Çerçi'ye aittir.
Buyurun Sayın Çerçi. (AK Parti sıralarından alkışlar)
Süreniz 5 dakikadır.
III. - BAŞKANLIĞIN GENEL KURULA SUNUŞLARI
A) GÜNDEMDIŞI KONUŞMALAR
1. - Manisa Milletvekili Mehmet
Çerçi'nin, üzüm üreticilerinin sorunlarına ve alınması gereken tedbirlere
ilişkin gündemdışı konuşması ve Tarım ve Köyişleri Bakanı Sami Güçlü'nün cevabı
MEHMET ÇERÇİ (Manisa) - Sayın Başkan, değerli
milletvekili arkadaşlarım; sözlerime başlamadan önce, hepinizi saygıyla
selamlıyorum. 
Değerli arkadaşlar, bildiğimiz gibi, üzümün, asmanın
anavatanı Türkiye. Ülkemizde yaklaşık, 5 000 000 dekar arazide yılda 3 500 000 ton üzüm üretimi
gerçekleşmektedir. Ülkemiz, dünyanın beşinci büyük üzüm üreticisi konumundadır
ve bölgelere göre, Ege Bölgesi, Marmara Bölgesi, Orta Anadolu, Güneydoğu ve
Akdeniz Bölgelerinde üzüm üretimi yapılmaktadır. Türkiye'de, gelişmiş dünyayla
kıyaslandığı zaman, yıllık üzüm tüketimi, kişi başına, ortalama 40 kilo
civarındadır. Dünyada çekirdeksiz kuru üzüm üretimi yaklaşık 750 000-800 000
ton civarında olup, bunun da üçte 1'lik bir kısmı Türkiye'de üretilmektedir.
Türkiye, Amerika'dan sonra dünyanın ikinci büyük çekirdeksiz kuruüzüm üreticisi
konumundadır. Türkiyemizde de bu oranın
yaklaşık yüzde 90'ı Ege Bölgesinde, onun da yüzde 75'lik bir kısmı Manisa
bölgemizde üretilmektedir.
Tabiî, Türkiye'de çekirdeksiz kuruüzüm üretimi, hem
yaşüzüm hem de kuruüzüm olarak...Yani, öncesinde bunun bir de yaş üzüm safahatı
var. Dünyaya, hem yaş üzüm olarak hem kuruüzüm olarak ihraç edilmekte. Tabiî
ki, kuruüzümün yanında, yaşüzüm ihracatımız çok düşük rakamlardadır ve kuruüzüm
konusunda, özellikle tüccarlarımız, üretici birliği olarak Tariş ve bir de,
bazı zamanlarda Tekel alım yapmaktadır. 
Ülkemiz, hem bağ alanında hem de üzüm üretiminde dünya
düzeyinde önemli bir yer almasına karşılık, sofralık üzüm ticaretinde
istediğimiz oranda söz sahibi olamamıştır; ancak, bugün, dünyada, kuruüzüm
ihracatının yaklaşık yüzde 35'i ülkemiz tarafından yapılmaktadır. 
Tabiî ki, Türkiye'de, kuruüzüm, fındıkla beraber, arz
fazlası ürünlerden bir tanesi; ihracatımızda bazı sıkıntılarımız var. Özellikle
Avrupa Birliğine girmeye çalıştığımız bugünlerde, üzümün ihracatının önünün
açılması için, mutlaka, Avrupa Birliği standartlarında üretilmesi, nakliyesi,
depolanması sağlanmalıdır. 
Geçtiğimiz yıl, üreticilerimiz, kuru üzümlerini 1 dolar
civarında sattılar. Güzel bir yıl oldu; ancak, bu yıl, özellikle, 5 Nisanda
Türkiye'yi vuran bu don olayı neticesinde, bizim bölgemizde, üzüm üretiminde de
ciddî bir sıkıntı olacağa benziyor. Biz, yetkililerle görüştük. Tarım İl
Müdürlüğüyle, ilçe müdürlükleriyle görüştük; bu, tahminen yüzde 20-25 oranında
bir rekolte azalmasına neden olacak. 
Bu konuda, üreticilerimizin, temelde iki talepleri var;
bunlardan biri, özellikle, bu yıl, Ziraat Bankası kredilerinin faizsiz olarak
ertelenmesi talebi, ikincisi de, doğrudan gelir desteğinin, bir an önce,
afetten zarar gören bölgelere ödenmesi. İnşallah, bu konuda, Bakanlığımız da
ilgili çalışmaları yapacaktır diye umut ediyorum. Üreticilerimizin mağdur
olmaması için, bizler de elimizden gelen gayreti göstereceğiz.
Üzümle ilgili bir diğer konu -sık sık dile getiriliyor
üreticilerimiz tarafından- şudur: Yurt dışından, özellikle kaçak yollarla
Türkiye'ye gelen yabancı üzümler, özellikle de İran üzümü konusunda ciddî
tepkiler var. 
(Mikrofon otomatik cihaz tarafından kapatıldı)
BAŞKAN - Buyurun.
MEHMET ÇERÇİ (Devamla) - Biz, bunu, ilgili Gümrük
Müsteşarlığından soruşturduk.
NURİ ÇİLİNGİR (Manisa) - Araştırma önergemiz gündemde...
MEHMET ÇERÇİ (Devamla) - Bazı belgeler bende Sayın
Vekilim.
Resmî yoldan Türkiye içerisine ciddî bir üzüm girişi
yok; ancak, genellikle kaçak yollardan geliyor ve bazı -maalesef diyorum-
ihracatçılarımız, bazı işletmecilerimiz daha çok kazanma hırsı uğruna buna
tevessül ediyorlar. Tabiî ki, ihracatçılarımızın, işletmecilerimizin çoğunu
tenzih ediyorum; ama, bazı kişiler, daha çok kazanma hırsı uğruna bu yola
tevessül edip, Türk üzümünün ve üzümcüsünün zarar görmesine neden
olabiliyorlar. İnşallah, bununla ilgili olarak da ilgili Bakanlığımız gereken
çalışmayı yapacaktır.
Üzümle ilgili bir diğer konu -kısa kısa geçiyorum-
şudur : Özellikle, Türkiye bu kadar üzüm ihraç ederken, dünyada en büyük
kuruüzüm ihracatçısı bir ülke iken, iç tüketimde, maalesef, yıllık 25 000-30
000 ton gibi çok cüzi bir rakamdadır. Bunun mutlaka artırılması lazım.
Özellikle unlu mamuller üretenlerin, pastacıların, gıda fakültelerinin,
özellikle de toplu tüketim yerlerinin, mutlaka, üzümle ilgili yeni bir anlayışa
gitmeleri gerekir diye düşünüyorum. Mesela okullarımızda, mesela askerî
birliklerimizde, yurtlarımızda, kalori değeri ve vitamin değeri bu kadar yüksek
olan bu ürünün değerlendirilmesi düşünülebilir.
Biz, en büyük üzüm üreticisi ve ihracatçısı bir il
olarak, üzüm şûrasını da Manisa'da yapmayı istiyoruz, düşünüyoruz. 
Tabiî ki, üzümde arz fazlası olmasının bir nedeni de,
yıllar içerisinde gelen yanlış tarım politikalarıdır. 
Değerli arkadaşlarım, bugün Türkiye yılda 2 000 000 ton
mısır ithal ediyorsa, bugün Türkiye yılda 500 000 ton mahluç pamuk ithal
ediyorsa ve üzümde de arz fazlası sıkıntılarıyla karşılaşıyorsa, geçmiş
dönemlerde yaşadığımız yanlış tarım politikalarının buralarda mutlaka etkisi
var demektir. İnşallah, yıllar içerisinde tekrar ihtiyaç duyulan bazı sektörlerde,
bazı tarım sektörlerinde destekleme, prim, teşvik politikalarıyla, belki de bu
arz fazlası sıkıntısından kurtulabiliriz diye düşünüyorum.
Değerli arkadaşlarım, bu konuda, tabiî, üretici
birliklerimiz var. Bizim bölgemizde Tariş var, Türkiye'nin değişik yörelerinde
değişik üretici birlikleri var. Bunlar da bu piyasanın regülasyonu adına,
düzenlenmesi adına önemli fonksiyonlar icra ediyorlar. Fiyatların düşmemesi,
piyasanın belli bir standartta stabil olarak kalması noktasında önemli
görevleri var. Ben, şahsen, inanıyorum ki, bu birliklere de biz destek
olmalıyız; ancak, bu birliklerin de, artık, bundan sonra, kendilerine yeniden,
yeni bir anlayışla çekidüzen vermeleri, geçmişte yapılan yanlışları
tekrarlamamaları, çağa uygun, yeni bir standartla önlerini açmaları gerekir
diye düşünüyorum. Bizlerin de, bu konuda, kendilerine elimizden gelen her türlü
desteği vereceğimizin sözünü veriyorum.
Değerli arkadaşlarım, tabiî ki...
BAŞKAN - Sayın Çerçi, toparlar mısınız.
MEHMET ÇERÇİ (Devamla) - Hemen toparlıyorum Sayın
Başkanım, son cümlelerim.
Dünyada, özellikle, kuruüzüm ihracatında birinci ülke
olan Türkiye, maalesef, üzümün piyasasının belirlenmesi noktasında o
etkinliğini gösteremiyor. Özellikle bu konularda, ihracatçı birliklerimize,
üretici birliklerimize ve borsalarımıza ve tabiî ki, hükümetimize önemli
görevler düşüyor. 
Ben, özellikle, borsalar noktasında, Türkiye'de ihtisas
borsacılığının mutlaka geliştirilmesi ve kurulmasının gerektiğini düşünüyorum.
Biz, Manisa olarak, Manisa'da, üzümün merkezi olan bu ilimizde böyle bir
borsanın kurulmasının gerekliliğine inanıyoruz. Bu konuda da, inşallah, gereken
desteği alacağımızı umut ediyorum ve buradan, üzüm üreticilerimize ve
Türkiye'nin her tarafında bu don afetinden zarar gören diğer tüm üreticilerimize,
çiftçilerimize geçmiş olsun diyorum. İnşallah, hükümetimiz de, onlara yardım
noktasında elinden geleni yapacaktır; buna da inanıyorum. 
Hepinize saygılar sunuyorum. (AK Parti sıralarından
alkışlar) 
BAŞKAN - Teşekkür ederim Sayın Çerçi. 
Efendim, bu konuda, Hükümet adına, Tarım ve Köyişleri
Bakanımız Sayın Sami Güçlü cevap verecek. 
Buyurun Sayın Bakan. 
TARIM VE KÖYİŞLERİ BAKANI SAMİ GÜÇLÜ (Konya) - Sayın
Başkan, saygıdeğer milletvekilleri; Manisa Milletvekilimiz Sayın Mehmet
Çerçi'nin, özellikle kendi bölgesinde ortaya çıkan tabiî afetle ilgili olarak
üzüm üreticilerinin sorunları hakkında dile getirdiği düşüncelerine, ben de,
kendi düşüncelerimi katmak ve olayı değerlendirmek için söz almış bulunuyorum;
hepinizi saygıyla selamlarım. 
Gerçekten de, ülkemiz, tarımsal üretim potansiyeli
bakımından dünya üzerinde önemli bir yere sahiptir. Ülkemizin sahip olduğu
ekolojik zenginlik, başta meyve ve sebze olmak üzere, pek çok çeşitli ürünlerin
yetiştirilmesine de imkân vermektedir. 
Ülkemiz, dünya yaşüzüm üretiminin yüzde 6'sını,
kuruüzüm üretiminin ise yüzde 27'sini karşılamaktadır. Yıllara göre değişmekle
birlikte, üzüm üretimimiz 3 500 000 ton civarında seyretmektedir. Bunun yüzde
30'u sofralık, yüzde 37'si kurutmalık, yüzde 30'u pekmez, pestil, şıra ve yüzde
3'ü de şaraplık olarak değerlendirilmektedir. 
Kuruüzüm, ülkemizin geleneksel ihraç ürünleri arasında
yer almaktadır. Ülkemiz, dünya kuruüzüm ihracatında -Sayın Milletvekilinin de
belirttiği gibi, yıllara göre değişmekle beraber- yaklaşık 200 000 ton ihracat
miktarı ve 190 000 000 dolar ihracat geliriyle lider ülke durumundadır. 
Manisa İlimiz ise, ülkemizdeki gerek kuruüzüm gerekse
yaşüzüm üretiminin önemli bir kısmını karşılamaktadır. İlde, yaklaşık, 25 000
çiftçimiz, 650 000 dekar alanda üzüm üretimi yapmaktadır. 
Türkiye genelinde olduğu gibi, Manisa İlimizdeki
çiftçilerimizin, üretim, hastalıklarla mücadele, işleme ve pazarlama gibi
konularda bazı sorunları bulunmaktadır. Külleme, salkımgüvesi, bağ mildiyösü
gibi hastalık ve zararlılar, ziraî ilaçların kalıntıları -özellikle kurşun
kalıntısı- çiftçinin ürününü değeriyle satamaması, örgütlenme yetersizliği,
başlıca sorunları teşkil etmektedir. 
Bütün bunlara ilave olarak, bu yıl ülkemizin birçok
yöresinde meydana gelen ve Manisa İlimizde de yaşanan don zararı, çiftçimizin
sorunlarını daha da artırmıştır. 
Manisa İlimizdeki don olayı, 5 Nisan günü meydana
gelmiş -diğer birçok ilimizde olduğu gibi- bu ilimizin Ahmetli, Alaşehir,
Akhisar, Saruhanlı, Salihli, Turgutlu, Gölmarmara, Sarıgöl, Kırkağaç İlçeleri
ile merkez ilçede toplam 290 000 dekar alanda zarar oluşturmuş ve ildeki toplam
bağ alanının 650 000 dekar olduğu dikkate alındığında, ortalama zararın yüzde
30-50 arasında olduğu ve bağ alanlarının da yaklaşık yüzde 15-20'sinin ciddî
biçimde zarar gördüğü tespit edilmiştir. Nispeten yüksek kesimler ve kapalı
alanlarda bulunan geç uyanan bağlarda herhangi bir zarar tespit edilememiştir.
Bu da, olayın sevinilecek tarafıdır.
5 Nisan gününde ise, il merkezinde ve ilçelerde hasar
tespit komisyonları oluşturularak, bu zararla ilgili çalışmalar bir takvime
bağlanmıştır. Ayrıca, il genelinde 15 adet teknik ekip oluşturulmuş olup,
ekipler müracaat sahibi çiftçilerimizin bağlarında gerekli tespitleri
yapmaktadır ve bu çalışma devam etmektedir.
Bakanlığımızın, genel olarak tarım ürünleri ve özelde
de üzüm üreticileriyle ilgili olarak ortaya koyduğu çalışmalarla ilgili de bazı
değerlendirmeler yapmak istiyorum.
Tarım sektörümüzün geliştirilmesi ve rekabet gücü
yüksek bir yapıya kavuşturulması, bu arada çiftçilerimizin zaman zaman
karşılaştıkları tabiî afetler karşısında gelir kayıplarına uzun vadeli kurumsal
tedbirler getirilmesi amacıyla, bir dizi yeni program uygulamaya koyduğumuzu
belirtmek istiyorum.
Bu bağlamda, sağlam temellere dayalı bir üretim politikasının
oluşturulması amacıyla, üretimden tüketime kadar uzanan süreçte üretimin
yönlendirilmesi, rasyonel girdi kullanımı, yeni üretim teknikleri, sağlıklı
üretim, örgütlenmenin teşvik edilmesi ve doğal afetlere karşı risk yönetim
mekanizmalarının devreye konulması önem arz etmektedir. 
Bu öncelikli programlardan bir kısmını sizlerle
paylaşmak istiyorum. 
Teknik çalışmalar : 
Bakanlığımızca, üreticilerimiz, üretim maliyetini
düşürmeye yönelik olarak, çeşit seçimi, doğru ve zamanında ilaçlama, gübreleme
ve budama gibi üretim teknikleri konularında eğitilmektedir. Üzümün hasadı ve
işlenmesi aşamalarında da, özellikle kurutma tekniklerine yönelik eğitimler
yapılmaktadır. 
Son yıllarda yaşanan yaşüzümde kullanılan ziraî ilaçtan
kaynaklanan ağır metal kalıntıları sorunuyla ilgili olarak, tarım teşkilatımız,
çiftçilerimiz, üniversitelerimiz ve özel sektörün ortaklaşa yaptığı bir dizi
çalışma başlatılmıştır. Bu konuda, özellikle bilinçli ilaç kullanımı konusunda
önemli mesafeler alınmıştır. Bu da, çok önemli ve sevinilecek bir husustur.
Ayrıca, bölgede kurutmalık üzüm yerine, başka çeşit ve
özellikteki üzümlerin üretimi ve organik üzüm üretiminin artırılmasına yönelik
eğitim ve yayım çalışmaları da devam etmektedir. 
Yasal düzenleme çalışmaları : 
Bu hususta, daha önce de birçok kere dile getirdiğim
gibi, sektörümüzün yasal düzenlemeler içerisinde en önemli beklentisi tarım
ürünleri sigortası yasasıdır. Bununla ilgili çalışmalar uzun bir zamandan beri
devam etmektedir; ama, henüz Meclise intikal ettiremedik. Şu anda, esas sorumlu
olan kurumumuzun, Hazineden sorumlu Devlet Bakanlığımızın bununla ilgili
çalışmaları son hale getirdiğini, hatta Devlet Bakanımızın bu tasarıyı
imzalayarak Başbakanlığa sevk ettiğini öğrendik; ancak, yine de bir gecikmenin
olduğunu huzurlarınızda kabul ediyorum ve şu ana kadar bu yasayı çıkaramamış
olmaktan dolayı da üzüntülü olduğumu belirtiyorum. İnşallah, bundan sonra, bu
gelişmeye çok daha hız katarak, çiftçilerimiz açısından hayatî önemde olan bu
düzenlemeyi çok çabuk gerçekleştiririz ve birçok olumsuzluğun da telafisi
yolunda adım atmış oluruz. 
İkinci yasal düzenleme çalışmamız, yine hepinizin
bildiği gibi, üretici birlikleri yasası tasarısıdır. Konu, Bakanlık ve ilgili
kuruluşların bütün çalışmaları tamamlanarak, Başbakanlığa intikal
ettirilmiştir. Meclise intikali konusunda, yerel yönetimlerle ilgili yasa
tasarılarıyla ahenkleştirilmesi konusunda Başbakanlıkta son çalışmalar devam
etmektedir. Bunun da, yine, Başbakanlıktaki süresinin oldukça uzun bir zaman
aldığını belirtmek istiyorum. 
NURİ ÇİLİNGİR (Manisa) - Bu seneki zararları ne olacak,
onu söylemiyorsunuz. Bu söyledikleriniz ileriye dönük şeyler. Şu an zararı olan
çiftçilerin durumu ne olacak?
BAŞKAN - Sayın milletvekilimiz, böyle bir usulümüz yok;
varsa bir sorunuz, ayrıca sorarsınız. 
Buyurun Sayın Bakan, Genel Kurula hitap edin efendim.
TARIM VE KÖYİŞLERİ BAKANI SAMİ GÜÇLÜ (Devamla) - Tamam
efendim, ben kendilerine de konuşmamın sonunda kısmen cevap olacak açıklamalar
yapmaya çalışacağım. 
Bu idarî düzenlemeler, yasal düzenlemeler içerisinde,
hepinizin bildiği, bu sene çok önemli bir gelişme ortaya koyduk. Bu, 25 Şubat
2004 tarihinde Resmî Gazetede yayımlanarak yürürlüğe giren, çiftçilerimize
düşük faizli kredi kullandırılması konusudur. 1 katrilyonluk bir kredi kullandırılması
hedefi vardır. Biliyorsunuz, bununla ilgili olarak, birincisi işletme
kredisidir, ikincisi ise üç yıl vadeli yatırım kredisidir. Bu yatırım kredileri
özellikle çiftçilerimiz bakımından hayatî önemdedir; üç yıl vadeli ve cari
faizden yüzde 40 ilâ 60 oranında indirim yapılarak çiftçilerimize
kullandırılacaktır. Bunların içerisinde organik tarıma yönelik, hayvancılığa
yönelik, diğer bazı faaliyet alanlarına yönelik uygulamalar vardır.
Dolayısıyla, dört yıl aradan sonra, çiftçilerimize bu kadar düşük oranda bir
faizle kredi kullandırılması ve bu kredinin yatırım amaçlı kullandırılacak bir
alanı da kapsaması sevindiricidir. İnşallah, bundan sonra, bunun hem toplam
boyutunu hem de ilgili alanını daha da genişleterek, sektörün ihtiyaç duyduğu
kredi imkânını genişleterek kullanma imkânı bulacağımızı düşünüyorum. 
Dördüncüsü ise, biliyorsunuz -bu tabiî eski bir
uygulama- 12 Haziran 2003'te çiftçilerimizin borçlarının yeniden
yapılandırılması hadisesidir. Bununla ilgili gelişmeleri ifade etmek istemiyorum.
Bir başka konu, yasal ve idarî düzenlemelerden sonra
desteklemeler konusudur. Bugünlerde çiftçilere vereceğimiz müjde niteliğinde
bir haber, mazot desteğinin ikinci diliminin, şu anda Maliye Bakanlığı ile
Hazine arasındaki mutabakat tamamlanarak bir transferin gerçekleştirildiği ve 3
Mayıs 2004 tarihi itibariyle çiftçilerimize mazot desteğinin ikinci diliminin
tamamının ülke çapında ödeneceğidir. Geriye kalan doğrudan gelir desteğiyle
ilgili uygulamalar ise, müteakip ayda devam edecektir ülke çapında; fakat, ben,
Sayın Milletvekilimiz Mehmet Çerçi'nin konuşmasında, özellikle üreticilerimizin
talepleri olarak belirttikleri hususlara teker teker dönerek bakmak istiyorum.
Ziraat Bankası kredi faizlerinin ertelenmesiyle ilgili
çalışmayı intikal ettireceğim. 
İkincisi, doğrudan gelir desteğinin erken ödenmesi
konusu. Bu uygulamayı, biliyorsunuz, zaman zaman, afete maruz olan yerlerde,
geçmişte uygulama imkânı bulduk. En son, Erzurum yöresine, doğrudan gelir
desteğinin ödemesinin ikinci dilimleri, bu kapsamda erken ödendi. Başka
illerimizde de oldu, ilçelerimizde de oldu. Bu, halen, sadece Manisa değil,
Amasya, Gaziantep, Malatya ve benzeri afete maruz kalan illerimizde de doğrudan
gelir desteğinin erken ödenmesi konusunda Bakanlığımız, illerden bu konuda gelen
çalışmaların tamamlanmasını beklemektedir; ama, usul ve yöntem olarak, bununla
ilgili, biz, Tarım Bakanlığı olarak, bu bölgelerin öne çekilmesi, özellikle
zarar olayının yoğun olarak yaşandığı il ve ilçelerde bunun mutlaka yapılması
gerektiğine inanıyoruz, uygulamamız da bu doğrultudadır. Bunun, Hazine
tarafından da bugüne kadar hep makul görüldüğünü ve yerine getirildiğini de
hatırlatmak istiyorum. Kendilerine, bu konuda gösterdikleri anlayış için
teşekkür ediyorum.
Tabiî, burada, Türkiye açısından en önemli husus,
yurtiçi talep bakımından, üzümde bir doygunluk noktasına gelinmiş olmasıdır.
Dolayısıyla, yurtiçi tüketimin çok fazla artırılmasının kolay olmayacağını
tahmin ediyoruz. Biz bunu ne kadar teşvik edersek edelim, fert başına tüketimin
çok önemli rakamlarda olduğunu biliyoruz. Dolayısıyla, biz, yurtdışı talebin
oluşturularak, bu elimizdeki üretim fazlasının tüketilmesini hedefliyoruz,
çalışmalarımız bu yöndedir. Bu konuda ilk akla gelen de, ek birkısım teşvikler
ve desteklerdir. Konuyla ilgili olan arkadaşlarımız biliyorlar ki, bu konuda da
gerekli tedbirler, çalışmalar vardır. Zaten, uygulama da bu yöndedir; yani,
ihracata yönelik birkısım teşvik edici unsurlar da olayın içindedir.
Dolayısıyla, konu, yeni pazarlar bulunması, talebi olan ürünlerin üretilmesi
konusudur.
Sayın Çerçi'nin belirttiği bir husus da, üretimde,
yanlış politikalar sonucu bazı ürünlerde, üzümde olduğu gibi, arz fazlası oluşurken -ki, üzüm, bu konuda
çok büyük bir problem arz etmemektedir; esas, ekonomik bakımdan çok daha başka
kayıplara yol açan ürünlerimiz vardır, arz fazlası açısından; ama- onun
yanında, mısır, pamuk üretiminde arzu ettiğimiz gelişmenin sağlanamamasıdır. 
Burada, pamukla ilgili konuda, biraz daha ihtiyatlı
konuşulması lazım geldiğini düşünüyorum; çünkü, Türkiye'de tekstil sektörü bu
kadar hızlı gelişirken, ihtiyaç duyduğumuz pamuğu, temel hedef olarak ille yurt
içerisinde üreteceğiz diye bir anlayışı çok da doğru bulmuyorum; çünkü, biz,
eğer tekstilde rekabet edebilir bir pozisyonu korumak istiyorsak, hammaddeyi
düşük almak zorundayız. Bunu ille ülkede üreteceğiz diye bir şart, belki
ekonomik analiz bakımından da doğru olmayabilir; ama, mısırla ilgili konuya
katılıyorum; çünkü, mısır, Türkiye'de ekim alanları itibariyle çok elverişli ve
bu alanlarda, biz, arz fazlası bazı ürünleri üretiyoruz. Dolayısıyla, burada,
mutlaka bu dengeyi kurmalıyız; ancak, çok sevindirici bir haber şudur: Mısır
üretim alanlarımız hızla artıyor ve Türkiye'nin ihtiyaç duyduğu mısırı giderek
daha çok büyük ölçüde yurt içinden karşılayacağız. 
Bir örnek vermek istiyorum. Özellikle, Ege Bölgemizde, mısır ekim alanlarının ne kadar çok
arttığını, başta, soruyu soran Mehmet Çerçi Bey biliyor; ama, ben de şahit
olduğum bir hadiseyi ifade edeyim: Sanıyorum, Ödemiş İlçemizde, toplam ekim alanlarının
yüzde 27,5'inin mısır ekim alanları olarak genişlediğini ve sadece bölge için
değil, âdeta piyasa için yemlik, yani, silajlık mısır ekiminin yaygınlaştığını
öğrendim. Tabiî, bu da, bizim sektörümüz açısından önemlidir. 
Efendim, ben, ilginize teşekkür ediyorum ve tabiî
afetler karşısında zor durumda kalan çiftçilerimize, özellikle besicilik
sektörünün içerisinde bulunduğu durum karşısında, bu kesim üreticilerimize
geçmiş olsun diyor ve sabırlar diliyorum. 
Ayrıca, tarım ürünleri sigortası yasası ve üretici
birlikleri yasası konusunda tüm milletvekili arkadaşlarımdan da destek
bekliyorum. 
Saygılarımı sunuyorum. (AK Parti sıralarından alkışlar)
BAŞKAN - Teşekkür ediyoruz Sayın Bakan. 
Gündemdışı ikinci söz, 1 Mayıs işçi bayramı nedeniyle
söz isteyen, Kocaeli Milletvekili Sayın İzzet Çetin'e ait. 
Buyurun Sayın Çetin. (CHP sıralarından alkışlar)
Süreniz 5 dakikadır. 
2. - Kocaeli Milletvekili İzzet Çetin'in,
1 Mayıs işçi bayramı kutlamalarına ilişkin gündemdışı konuşması ve Adalet
Bakanı Cemil Çiçek'in cevabı
İZZET ÇETİN (Kocaeli) - Sayın Başkan, değerli
milletvekilleri; bugün 1 Mayıs değil; ama, 1 Mayıs günü cumartesi gününe
rastladığı için 1 Mayısla ilgili olarak bugün gündemdışı söz almış
bulunmaktayım; bu vesileyle, Yüce Meclisi saygıyla selamlıyorum.
Değerli arkadaşlarım, 1 Mayıs, ülkemizde, çeşitli
tarihlerde, zaman zaman, gerginlik ve kavga günleri olarak anılırken, bazı
zaman dilimlerinde de bahar bayramı gibi pikniğe gidilip eğlenilecek bir gün
haline getirilmeye çalışıldı. 1 Mayıs, ne bir kavga zemini ne de kırlarda
eğlenerek piknik yapılacak bir gündür. 1 Mayıs, işçi sınıfının uluslararası
birlik, mücadele ve dayanışma gününün adıdır; 1 Mayıs, işçi bayramıdır. 
1977 yılının 1 Mayısında yaşanan bir provokasyon sonucu
bu uğurda yaşamını yitiren 37 emekçimizi rahmetle anarken, o dönemi
hatırlamanızı rica ediyorum. O dönemde o provokasyonun kontrgerilla tarafından
yapıldığı hepimizin bilgileri dahilinde. Zamanın Başbakanı ve Anamuhalefet
Partisinin Genel Başkanları Sayın Demirel ve Sayın Ecevit'i -artık, aradan
geçen neredeyse yirmiyedi yılda çok şey değişti, korkmalarına gerek yok- bu
olayın faillerini buradan açıklamaya davet ediyorum. 
Buradan, AKP Hükümetine ve Grubuna da seslenmek
istiyorum. Avrupa Birliği uyum yasalarını gerçekleştirerek
demokratikleştiğimizi söyleyebilmemiz, sadece onunla yetinebilmemizin olanağı
yok. Biz, geçmişimizle hesaplaşmadan gerçek bir demokratikleşmeyi sağlayamayız.
O nedenle, 1977'nin hesabını sormanızı ve faillerini gün ışığına çıkarmanızı da
sizlerden bekliyoruz. 
Değerli milletvekilleri, 1 Mayısın tarihine kısaca
bakacak olursak, hepimizin yakından bildiği gibi, 19 uncu Yüzyılda çalışma
koşulları son derece ağır. İşçiler, günde -kadınlar ve çocuklar dahil- 15-16
saate varan çalışma sürelerine maruz kalıyorlar ve evlerine gitmek yerine,
fabrikalarının bir köşesinde uyuyarak dinlenip, ertesi gün yine işlerine
gidiyorlardı. Bıçak kemiğe dayandıktan sonra, 1886 yılının 1 Mayısında, 15-16
saatlik çalışma sürelerine dayanamayan 80 000 işçi sokağa döküldü; talepleri 8
saatlik işgünüydü. Tabiî, pek çok ülkede olduğu gibi, orada da, olaylar
provokasyonla sonuçlandırıldı; 6 işçi öldü, daha sonra, bu olaylara bağlı
olarak, 4 işçi önderi de idama mahkûm oldu ve idam edildi. Bunun üzerine,
olaylar yaygınlaştı, gelişti ve 1889 yılında, İkinci Enternasyonal
toplantısında, işçilerin 8 saatlik işgünü talebinin anısına, mücadelelerinin
anısına, 1 Mayıs, Uluslararası Birlik, Mücadele ve Dayanışma Günü olarak kabul
edildi. 1 Mayısın kısa öyküsü, dünyada bu. 
Bugün, bütün dünyada, 1 Mayıs, işçilerin ve diğer tüm
emekçilerin demokratik hak ve özgürlüklerini gündeme getirdikleri, taleplerini
gündeme getirdikleri özel bir gün haline geldi. 1 Mayısın tarihi, eğer iyi
bakılacak olursa, emeğiyle geçinen, alınteriyle geçinen işçilerin
mücadelelerinin tarihidir. Dünyanın pek çok ülkesinde, 1 Mayıslarda talep
edilen hakların büyük bir bölümü yaşama geçerken, ne yazık ki, ülkemizde, durum
istenilen noktaya gelebilmiş değildir. 
Dünyada, 1 Mayıs, işçi sınıfının ve emeğin bayramı
olarak kutlanırken, ülkemizde, 1 Mayısa halen kuşkuyla yaklaşılıyor. Hatta,
geçtiğimiz hafta, Kıbrıs'ta halkoyuna sunulan ve AKP Hükümeti tarafından da
hararetle savunulan Annan Planında bile, Birleşik Kıbrıs'ın bayramları arasında
1 Mayıs yer alırken, kendi ülkemizde, bu konudaki girişimlere duyarsız
kalmanızın anlaşılabilir bir mantığı ne yazık ki yoktur. 1 Mayısın işçi bayramı
olmasına ilişkin olarak birinci yasama yılında vermiş olduğumuz kanun teklifi
altkomisyonlarda, komisyonlarda bile görüşülmedi. 
Değerli arkadaşlarım, 1 Mayısın bayram ilan edilmesine
kulaklar tıkandığı gibi, işçinin, memurun, köylünün, esnafın, kısaca emeğiyle
geçinen tüm toplum kesimlerinin yükselen talepleri de görmezden gelinmektedir,
kazanılmış hakları ellerinden alınmaktadır.
(Mikrofon otomatik cihaz tarafından kapatıldı)
BAŞKAN - Sayın Çetin, tamamlayın lütfen.
İZZET ÇETİN (Devamla) - Teşekkür ediyorum.
1 Mayısa tarihsel anlamını kazandıran 8 saatlik işgünü,
işverenlerin talepleri doğrultusunda hazırlanarak yasalaştırılan 4857 sayılı
Yasayla yeniden ortadan kaldırılmış, 45 saatlik işhaftası yerine, 69 saate
varan çalışmanın yolu açılmıştır. Yine, bu hükümet, kısa dönemde önüne gelen
her grevi "millî güvenlik" gerekçesine dayandırarak erteleme yolunu
seçmiştir. İşçilerin örgütlü mücadelesini kırmak adına ne gerekiyorsa
yapılmaktadır. Emek örgütleri güçsüzleştirilmekte, hatta birbirlerine
düşürülmeye çalışılmaktadır. İşsizlik ve yoksulluk hızla tırmanırken, kalıcı
çözümler yerine, önlem olarak "zekat devleti" anlayışını yansıtan
günlük iaşe yardımları öne çıkarılmaktadır. Gelir dağılımı bozulurken, kamusal
üretim çökertilmeye çalışılmakta, sosyal devleti ortadan kaldıracak her türlü
girişim ve düzenleme hızla hayata geçirilmektedir. 
Memurlar, son yıllarda yapılan maaş düzenlemeleriyle
yoksulluk sınırının altında yaşamaya mahkûm edilmişlerdir. Kamu Görevlileri
Sendikaları Yasası yeniden ele alınıp grev ve toplusözleşme hükümlerinin
düzenlenmesi şöyle dursun, var olan toplugörüşme sisteminde sendikaların
talepleri bile ciddîye alınmamaktadır. Kamu reformu yasalarıyla mevcut memurluk
sistemi de çökertilerek memurların işsiz bırakılmasının altyapısı
hazırlanmaktadır. 2 500 000'i aşkın memurumuz, bugün, huzursuzdur. 
Kendisinin ve ailesinin emeğini koyarak üretim yapan
köylünün durumu yürekler acısıdır, biraz evvel Sayın Bakanımız da üreticilerin
durumlarına değindi. Tarımsal desteklerin tümden kaldırılıp, yerine parasal
yardım uygulamasına geçilmesi, onun da zamanında ödenmemesi, köylüyü üretemez
duruma getirmiş ve yoksulluğun içine atmıştır. Bugün, kırsal kesim hızla
yoksullaşmaktadır. Maalesef, bu yoksulluğu da ortadan kaldıracak hiçbir
girişime rastlanmamaktadır. Yine, emeğiyle geçinen esnaf kesimimizin durumunda
da hiçbir ilerleme yoktur, her geçen gün esnafımızın aleyhine işlemektedir,
senetlerini ödeyemez durumdadırlar. Emekliler ise, bırakın ayın sonunu,
ortasını bile bulamamaktadır. Geçtiğimiz günlerde Türk-İş tarafından açıklanan
açlık ve yoksulluk sınırına göre, emeklilerimizin büyük bir bölümünün emekli
aylıkları, yoksulluk sınırının altındadır.
Değerli arkadaşlarım, emeğiyle geçinen geniş toplum
kesimlerinin içinde yaşadıkları sorunlara, 1 Mayıs vesilesiyle, bu kısa zamanın
elverdiği ölçüde bir kez daha değinmek istedim.
1 Mayısta, emekçiler, haklarının geriletildiğini,
gasbedildiğini değil, geliştirildiğini görmek istiyor.
1 Mayısı, tüm emekçi kesimler, barış içerisinde,
dayanışma içerisinde, özgürce, alanlarda kutlamak istiyor, Taksim'i kullanmak
istiyor. Taksim Meydanı toplumun bütün kesimlerine, her türlü gösteriye
açıkken, sadece 1 Mayıs günü yasaklanmasının hiçbir mantığı yok. Kaldı ki,
bugün, yine, İstanbul bir gerilim yaşamakta. Biraz evvel, sendika,
konfederasyon liderleriyle görüştüm, hiçbirisi Taksim diye ısrarcı olmuyor;
ama, Beykoz Çayırı ya da Abidei Hürriyet Meydanı diye daracık bir alanın
kendilerine gösterilmiş olmasını kabullenemiyorlar. İstanbul'da pek çok meydan
var. 
BAŞKAN - Sayın Çetin, sürenizi çok aştınız; son
cümlelerinizi rica ediyorum.
İZZET ÇETİN (Devamla) - Çok teşekkür ediyorum;
toparlıyorum Sayın Başkanım.
Değerli arkadaşlarım, bu gerilimden ülkemizi
kurtarmamız gerekiyor. 1 Mayısla ilgili olarak, 7 Mart 2003 tarihinde vermiş
olduğum kanun teklifi ile yine eski bakanlarımızdan Sayın Ertuğrul
Yalçınbayır'ın aynı konuda vermiş olduğu kanun teklifini bir an önce
yasalaştırarak, bütün dünyada olduğu gibi, ülkemizde de, 1 Mayısın, işçi
sınıfının birlik, mücadele ve dayanışma günü olarak, işçi bayramı olarak
yasalaştırılmasını bu Meclisin yapması gerektiğine inanıyorum. 
Bunu gerçekleştireceğinize olan inancımla, hepinizi
kutlarken, tüm emekçilerin 1 Mayısını da buradan kutluyor, sevgiler saygılar
sunuyorum.
Teşekkür ediyorum. (CHP sıralarından alkışlar)
BAŞKAN - Teşekkür ediyorum Sayın Çetin.
Hükümet adına, Adalet Bakanımız Sayın Cemil Çiçek;
buyurun. (AK Parti sıralarından alkışlar)
ADALET BAKANI CEMİL ÇİÇEK (Ankara) - Sayın Başkan,
değerli milletvekilleri; hepinizi saygıyla selamlıyorum. 
Kocaeli Milletvekilimiz Sayın İzzet Çetin'in 1 Mayıs
günü dolayısıyla yaptığı konuşmaya cevap vermek üzere huzurunuzdayım; böyle bir
fırsatı verdiği için kendilerine de teşekkür ediyorum ve yine sözlerimin
başında, 1 Mayıs gününün, bütün çalışanlarımız için kutlu olmasını, faydalı
olmasını, beklenen murada uygun bir gün olmasını temenni ediyorum. 
Türkiye'de de, bütün dünyada olduğu gibi, 1 Mayıs günü,
her sene kutlanmaktadır. Bu, bütün çalışanlarımız için anlamlı bir gündür.
Dünyadaki gelişmeye paralel olarak, Türkiye'de, çalışanlarımızın da,
düşüncelerini, isteklerini, beyanlarını, mesajlarını, iktidarlardan beklentilerini,
bu 1 Mayıs günü vesilesiyle dile getirmiş olmaları onların haklarıdır.
İktidarlar olarak bize düşen de, bu hakkın en iyi şekilde kullanılmasını
sağlamaktır. 
Ancak, biraz evvel Sayın Çetin'in de belirttiği gibi,1
Mayıs, geçtiğimiz yıllarda, zaman zaman, çalışanlarımız için, bir yönüyle
böylesine anlamlı bir gün olurken, zaman zaman da hepimiz için bir endişe
kaynağı da olmuştur. Şüphesiz, bunun sebebi, çalışanlar değil ya da bu günün
anlamına inanan insanlar değildir; ama, bir vakıa olarak tespit ettiğimizde de,
bu ülkede hepimizi üzen birkısım olaylar da cereyan etmiştir. Yeni 1 Mayısları
kutlarken, şüphesiz, yaşadığımız bu acı derslerden istifade ederek, onlardan
gerekli sonuçları çıkararak, bundan sonraki 1 Mayısları, o tip olaylara meydan vermeden,
fırsat vermeden kutlamış olmamız gereklidir. 
BAŞKAN - Sayın Bakan, bir dakikanızı rica ediyorum. 
B) Çeşİtlİ İşler
1. - Genel Kurulu ziyaret eden Moğolistan
Cumhurbaşkanı Natsagin Bagabandi ve beraberindeki heyete Başkanlıkça
"Hoşgeldiniz" denilmesi
BAŞKAN - Sayın milletvekilleri, Türkiye Cumhuriyeti
Cumhurbaşkanı Sayın Ahmet Necdet Sezer'in davetlisi olarak ülkemizi ziyaret
etmekte olan Moğolistan Cumhurbaşkanı Natsagin Bagabandi ve beraberindeki
heyet, Meclis Başkanımızla birlikte şu anda Meclisimizi teşrif etmiş
bulunuyorlar. Kendilerine, Yüce Meclisimiz adına, hoşgeldiniz diyorum.
(Alkışlar)
A) GÜNDEMDIŞI KONUŞMALAR (Devam)
2. - Kocaeli Milletvekili İzzet Çetin'in,
1 Mayıs işçi bayramı kutlamalarına ilişkin gündemdışı konuşması ve Adalet
Bakanı Cemil Çiçek'in cevabı (Devam)
BAŞKAN - Buyurun Sayın Bakan.
ADALET BAKANI CEMİL ÇİÇEK (Devamla) - Teşekkür ederim
Sayın Başkan.
Elbette, Türkiye'de, her kesimin olduğu gibi, çalışan
kesimlerin de birçok sorunları, birçok sıkıntıları var; ama, kabul etmeliyiz
ki, bu 1 Mayıslar kutlandığı günden beri de, birçok alanda olduğu gibi, çalışma
hayatımızda da önemli değişiklikler yapılmıştır, yasal düzenlemeler
yapılmıştır, birkısım özlemler anayasa hükmü haline getirilmiştir. 
Bunların hepsi yeterli midir dersek, şüphesiz, buraya
bir nokta koymamız mümkün değil; bundan sonraki çalışmalarımızda da,
çalışanlarımızın hayat şartlarının iyileştirilmesi noktasında birlikte
çalışmaları yaparız ve yapmalıyız. 
Tabiî, bütün bu çalışmaların yapılabilmesi için hep
birlikte bir şeye dikkat etmemiz gerekir. Türkiye Cumhuriyeti, Anayasasının 2
nci maddesinde ifade edildiği gibi, devlet olarak, bir hukuk devletidir. Neyi
söyleyeceksek, neyi talep edeceksek, hukuk kuralları içerisinde ve yasalar
çerçevesinde bunu yapmış olmamız gerekiyor. Şüphesiz, 1 Mayısın Türkiye'de
beklentilere uygun kutlanabilmesi açısından, Toplantı ve Gösteri Yürüyüşleri
Kanununun sağladığı imkânlar neyse, Hükümet olarak biz, çalışanlarımıza bu
hakkı vermeye kararlıyız. Bu noktada herhangi bir kısıtlamadan yana değiliz;
ama, bunu yaparken, geçmişte yaşadığımız birkısım sıkıntıları dikkate alarak
gerekli önlemleri almak da, bizim, Hükümet olarak görevimizdir. Böylesine
anlamlı ve sevinçli bir günü bir üzüntü kaynağı haline getirmememiz gerekiyor;
ona da dikkat etmemiz lazım. Biz, Hükümet olarak, bu hakları tanırken,
özellikle 1 Mayıs günü bu kutlamaları, bu değerlendirmeleri yapacak, bu
toplantıları yapacak sendikalarımıza ve tertip heyetlerimize de, geçmişte
yaşadığımız olayların sorumluları ya da tertipçilerinin aralarına karışarak
yeni üzüntü kaynağı olmamasını da buradan temenni ediyoruz. Maalesef, böylesine
anlamlı ve önemli günlerde aralara sızmalar oluyor, dükkânlar tahrip ediliyor,
işyerleri tahrip ediliyor, devletin güvenlik güçleriyle karşı karşıya gelmeler
söz konusu oluyor; toplantı mahallinin dışına çıkılarak, yasaklanmış ya da o
gün için tahsis edilmemiş bir kısım yerlere doğru yürüyüşler söz konusu oluyor.
Değerli arkadaşlarım, bu ülkede her şey söylenebilir;
ama, usulüne uygun olarak söylenmesi lazım. Usulüne uygun söylenmesi demek de,
mevcut yasaların uygulanması demektir. O yasalar eksikse, o yasalar yanlışsa, o
yasalar çağın gereklerine uymuyorsa, bunları değiştirebiliriz; ama, yasalar
yürürlükte olduğu sürece, bunlara uymak gibi de bir mükellefiyetimiz herkes
için vardır. Özellikle, bugünü kutlamak için önde olan kesimler bakımından da
böyle bir yükümlülük var. 
Şimdi, birkısım sendikalarımız, 1 Mayıs günü
dolayısıyla miting yapmak için, bulundukları yerlerin valiliklerine başvurmuşlardır.
Onlar da, yasalarda belirtilen şekilde, nerede miting yapacaklarsa, bunları
göstermişlerdir. 
Şimdi, hiçbir hukuk devletinde herkes, her istediği
yerde her şeyi söyleyemediği gibi, her şeyi de yapamaz. Şimdi, 1 Mayıslardaki
birkısım sıkıntılar, işte, herkesin her istediğini istediği gibi söyleyip,
istediği yerde söylemek gibi bir serbestliği istemesinden kaynaklanıyor. Bu,
doğru değildir, bunun beraberinde getirebileceği sakıncaları var; onu bugün
buradan ifade etmeye çalışıyorum. 
Kaldı ki, bu bayramı kutlayacak tek bir sendika da
değil, birden fazla sendika var, birden fazla kuruluş var, birden fazla
organizasyon bugünü kutlamak istiyor olabilir. Herkesin belli bir mekânda
"ille biz burada yapacağız" demiş olması halinde, korkarım ki, bu hak
kullanılamaz hale gelir; bu mesaj, 1 Mayıs dolayısıyla verilemez hale gelir.
Onun için, biz de Hükümet olarak, tedbir almak gibi bir yükümlülüğümüz olduğuna
göre, bütün bu talepleri en iyi şekilde, en uygun şekilde değerlendirmek
durumundayız. Onun için, Sayın Çetin'in biraz evvel burada ifade ettiği gibi,
bazı sendikalarımız yer talebinde
bulunmuşlardır İstanbul Valiliğinden; hepimizin miting yaptığı -ki, 500
000'lik, 1 000 000'luk mitingler o meydanda rahatlıkla yapılabilmektedir; bunun
geçmişte sayısız örnekleri vardır- Çağlayan Meydanı tahsis edilmiştir. Bir
kısmına, isterlerse Kazlıçeşme'de bu mitingi yapabilecekleri ifade edilmiştir;
ama, bazıları, ille de biz Taksim'de yapacağız diyorlarsa, tabiatıyla, herkesin
isteğine uygun böylesine bir imkânı sağlamak gibi bir imkânımız da yoktur. Onun
için, bunu, bence, daha 1 Mayısa gelmeden bir gerginlik konusu yapıp, yasaların
çiğnenmesinin bir vesilesi olarak kullanmak yerine, bu kutlamaları yasalara
uygun yapmak herkesin menfaatınadır, en evvel de çalışanlarımızın
menfaatınadır. 
Bundan sonraki 1 Mayısların daha görkemli, daha
anlamlı, daha çok katılımlı yapılabilmesi için de, 1 Mayıslardan endişe
etmeden, huzur içerisinde, barış içerisinde, ama, neyi söyleyeceklerse, bu
çerçevede söylemelerinde sayısız fayda vardır diye düşünüyorum.
Tekrar, bu düşüncelerle, 1 Mayısın bütün çalışanlarımız
için kutlu olmasını temenni ediyor, hepinize saygılar sunuyorum. (Alkışlar)
BAŞKAN - Teşekkür ediyoruz Sayın Bakan.
Sayın milletvekilleri, gündemdışı üçüncü söz isteği,
Muş İlinin düşman işgalinden kurtarılışının 87 nci yıldönümü münasebetiyle, Muş
Milletvekili Sayın Seracettin Karayağız'a aittir. 
Buyurun. (AK Parti sıralarından alkışlar)
Süreniz 5 dakika.
3. - Muş Milletvekili Seracettin
Karayağız'ın, Muş'un düşman işgalinden kurtarılışının 87 nci yıldönümü
münasebetiyle gündemdışı konuşması.
SERACETTİN KARAYAĞIZ (Muş) - Sayın Başkan, değerli milletvekilleri;
Muş'un düşman işgalinden kurtarılışının 87 nci yıldönümü münasebetiyle
gündemdışı söz almış bulunmaktayım; konuşmama başlamadan önce, sizleri ve
televizyonları başında bizi izleyen tüm vatandaşlarımı sevgi ve saygıyla
selamlıyorum.
1071 yılında Sultan Alparslan'ın Malazgirt Ovasında
Bizans ordularını bozguna uğratmasıyla Anadolu'nun kapılarını Selçuklulara açan
Muş İlimiz, o tarihten sonra değişik zamanlarda Müslüman sultanlarca el
değiştirmişse de, ilk defa Ruslar tarafından 18 Şubat 1916'da işgal edilmiştir.
Eli silah tutan çoğu evladını Birinci Dünya Savaşı münasebetiyle Çanakkale'den
Yemen'e kadar değişik cephelere gönderen Muş halkı, içerideki Ermenileri de
kışkırtıp silahlandırarak yanına alan Rus saldırılarına uzun süre dayanamamış
ve şehir, 18 Şubat 1916'da teslim olmuştur. 
845 yıl Selçuklu ve Osmanlı hâkimiyetinde kalmalarına
rağmen, dinî ve kültürel hiçbir değerlerine müdahale edilmeyen Ermeniler,
Osmanlının en zayıf anında Ruslarla birlik olup, Müslüman ahaliyi yaşlı, -genç,
kadın- erkek demeden hunharca katletmişler ve birçoğunu binalara doldurarak
canlı canlı yakmışlardır. Dün bunu yapanlar, bugün ise, sütten çıkmış ak
kaşıkmış gibi, değişik ülkelerde Ermeni katliamını tescil ettirmek için çabalar
sarf etmekte ve maalesef, başarılı da olmaktadırlar.
Şimdi, iki amcası Ermeni çetelerince şehit edilmiş biri
olarak bütün dünyaya sesleniyorum ve soruyorum: İmparatorluğun en güçlü
dönemlerinde Ermenilerin kılına dahi dokunmayan bir devletin, en zayıf anında,
yani, İngiltere'den Rusya'ya, Fransa'ya, İtalya'dan Yunanistan'a, Yeni
Zelanda'dan Avustralya'ya âdeta tüm dünyanın kendisini işgale geldiği bir anda
yeni bir düşman cephesi açmasını hangi akıl ve izan sahibi kabul edebilir?!
Böyle bir şeye nasıl inanılır da Ermeni tasarısı kabul edilir?! 
Bir yılı aşkın bir süre düşman işgalinde kalan ve büyük
acılar yaşayan Muş halkı, Çarlık Rusyasında komünist ihtilali sebebiyle Rus
ordularının geri çekilmesi, Mustafa Kemal Atatürk'ün kurtuluş hareketini
başlatması ve Kâzım Karabekir Paşa komutasındaki orduya halkın da destek
vermesiyle, 30 Nisan 1917'de Ermeni işgalinden ve katliamlardan da
kurtarılmıştır. 
1 500 kilometrekarelik ovasıyla ülkemizin üçüncü büyük
ovasına ve iki nehir ile sayısız dereye, ormana sahip olan ilimiz, düşman
işgalinden o tarihten kurtarılmasından bu yana seksen yıl geçmesine rağmen,
maalesef, fukaralıktan, geri kalmışlıktan ve cehaletten kurtulamamıştır. 
Daha önceleri tarım ve hayvancılık konusunda önemli bir
potansiyele sahip olan ilimiz, özellikle, terör olayları, köy boşaltmaları
yüzünden bu potansiyelinin çok büyük bir kısmını kaybetmiş, fakirleşmiş ve
devletten bu mağduriyetinin giderilmesi noktasında gerekli ilgiyi de
görememiştir. 
Bilgisizlik ve eğitimsizlik yüzünden hâlâ klasik
yöntemlerle tarım ve havancılık yapan ve bu yüzden de gelişemeyen
köylülerimizin acilen bu konularda eğitime ihtiyaçları vardır. Tarım
Gönüllüleri Projesinden kısmen faydalanan ilimizin, daha ciddî katkılara
ihtiyacı olduğu açıktır. 
Muş'u geri kalmışlık zincirinden kurtaracak olan önemli
proje, ovanın sulanması projesidir. Yıllardan beridir konuşulan, ancak, bir
türlü hayata geçirilemeyen Alparslan-II. Barajı Projesi, halkımızın heyecan ve
hasretle beklediği bir projedir. İnanıyoruz ki, 1 500 kilometrekare alanı
sulayacak bu proje, şehrimizin, hatta ülkemizin kaderini değiştirecek, yüzünü
güldürecek tarihî bir gelişme olacaktır. 
Gene, bu yıl
Devlet Su İşleri tarafından başlatılacak olan Karasu Nehri Islah Projesi,
taşkınların ve erozyonun önlenmesi açısından ilimiz için çok önemli bir
projedir. 
(Mikrofon otomatik cihaz tarafından kapatıldı)
SERACETTİN KARAYAĞIZ (Devamla) - Bitiriyorum Sayın
Başkan.
BAŞKAN - Sayın Karayağız, buyurun.
SERACETTİN KARAYAĞIZ (Devamla) - Bayındırlık Bakanlığı
tarafından başlatılan ve Diyarbakır, Erzurum, Van gibi çevre illerimizle
bağlantımızı kısaltan yol projelerinin de, gene ilimizin kalkınmasında önemli
payları olacaktır. Bundan dolayı, hemşerilerim adına, Bayındırlık
Bakanımıza teşekkürü bir borç
biliyorum. 
İktidara geldiğimizde had safhada olan sağlık personeli
ve doktor ihtiyacımızın önemli bir kısmının Sağlık Bakanlığımız tarafından
karşılanması ve özel idareye ait üç yıldızlı otelin kadın ve çocuk hastalıkları
hastanesine çevrilmesi, gene ilimiz için büyük bir kazanım olmuştur. Sayın
Sağlık Bakanımıza bu konudaki desteği için teşekkür ediyor, hizmetlerinin
devamını diliyoruz. 
Öğretim yılı başında had safhada olan öğretmen
ihtiyacımızın büyük bir kısmı da gene Millî Eğitim Bakanımızın katkılarıyla
giderilmiştir. Bundan dolayı kendilerine teşekkür ediyorum; ancak, derslik
sayımızdaki büyük ihtiyaçların da tamamlanması noktasında kendisinin desteğini
bekliyoruz.
Fırat Üniversitesi tarafından yıllar önce kararı
alınmış ve bu yıl açılmasını beklediğimiz eğitim fakültesinin açılması için de
Sayın Millî Eğitim Bakanımızın desteklerini beklemekteyiz. 
Yine, Maliye Bakanımız tarafından, geri kalmış
yörelerin desteklenmesi amacıyla fert başına millî geliri 1 500 doların altında
olan illere gelen teşvikleri de ilimiz adına sevinçle karşılıyor ve
sanayileşmeye adım atılması konusunda faydalı olacağına inanıyoruz. 
Bu konuyla alakalı olarak da, iktidara ve muhalefete
mensup tüm milletvekilleri, Muş'un içindeki ve dışındaki işadamlarımız,
ticaret, sanayi, esnaf ve ziraat odalarımızla, ilimiz için, kardeşlik duyguları
içerisinde, koordineli bir çalışmayı sürdürmekteyiz. Bu çalışmalara samimî
katkılarından dolayı, Ankara Sanayi Odası Başkanı, hemşerimiz Sayın Zafer
Çağlayan Beye de teşekkürü bir borç biliyorum. 
Bu kısa konuşma süresi içerisinde sayamadığım daha nice
güzel gelişmeyle güzel Muşumuzun geri kalmışlık zincirinden kısa zamanda
kurtulacağı inancıyla, hepinizi saygıyla selamlıyor, kurtarılış günümüzün
ilimiz ve ülkemiz için hayırlara vesile olmasını yürekten temenni ediyorum.
(Alkışlar)
BAŞKAN - Teşekkür ediyoruz Sayın Karayağız. 
Sayın milletvekilleri, gündemdışı konuşmalar
tamamlanmıştır. 
Başkanlığın Genel Kurula diğer sunuşları vardır.
Efendim, Kâtip Üyenin oturduğu yerden okumasını
oylarınıza sunuyorum: Kabul edenler... Kabul etmeyenler... Kabul edilmiştir. 
Sözlü sorunun geri alınmasına dair bir önerge var;
okutuyorum : 
C) Tezkereler ve
Önergeler
1. - Samsun Milletvekili İlyas Sezai
Önder'in (6/1005) esas numaralı sözlü sorusunu geri aldığına ilişkin önergesi
(4/177)
Türkiye Büyük Millet
Meclisi Başkanlığına
Gündemin "Sözlü Sorular" kısmının 427 nci
sırasında yer alan (6/1005) esas numaralı sözlü soru önergemi geri alıyorum. 
Gereğini saygılarımla arz ederim. 
  İlyas Sezai Önder
  Samsun 
BAŞKAN - Sözlü soru önergesi geri verilmiştir. 
Türkiye Büyük Millet Meclisi Başkanlığının bir
tezkeresi vardır; okutup, oylarınıza sunacağım. 
2. - Hırvatistan-Türkiye Parlamentolararası
Dostluk Grubu kurulmasına ilişkin Başkanlık tezkeresi (3/548)
  28.4.2004
Türkiye Büyük Millet
Meclisi Genel Kuruluna
Türkiye Büyük Millet Meclisinin Dış İlişkilerinin
Düzenlenmesi Hakkında 3620 sayılı Kanunun 4 üncü maddesi uyarınca, Hırvatistan
Parlamentosu ile Türkiye Büyük Millet Meclisi arasında parlamentolararası
dostluk grubu kurulması Genel Kurulun tasvibine sunulur. 
  Bülent Arınç
  Türkiye Büyük Millet Meclisi 
  Başkanı
BAŞKAN - Kabul edenler... Kabul etmeyenler... Kabul
edilmiştir. 
Danışma Kurulunun bir önerisi vardır; okutup oylarınıza
sunacağım.
IV. - ÖNERİLER
A) DanIşma
Kurulu Önerİlerİ
1. - Gündemdeki sıralama ile çalışma
saatlerinin yeniden düzenlenmesine ilişkin Danışma Kurulu önerisi
Danışma Kurulu Önerisi
No. : 75   Tarihi : 29.4.2004
Genel Kurulun 29.4.2004 Perşembe günkü (bugün)
birleşiminde, gündemin "Kanun Tasarı ve Teklifleri ile Komisyonlardan
Gelen Diğer İşler" kısmının 31 inci sırasında yer alan 427 sıra sayılı
kanun tasarısının bu kısmın 6 ncı sırasına, 25 ilâ 30 uncu sıralarında yer alan
419, 420, 421, 422, 423 ve 426 sıra sayılı kanun tasarılarının ise 10 ilâ 15
inci sıralarına alınması ve diğer işlerin sırasının buna göre teselsül
ettirilmesinin, 
4.5.2004 Salı günü de Genel Kurulun saat 13.00'te
toplanmasının,
Genel Kurulun onayına sunulması, Danışma Kurulunca
uygun görülmüştür. 
  Bülent Arınç
  Türkiye Büyük Millet Meclisi
  Başkanı






Salih
  Kapusuz


K. Kemal
  Anadol







AK Parti
  Grubu Başkanvekili


CHP Grubu
  Başkanvekili



BAŞKAN - Söz isteği?.. Yok. 
Oylarınıza sunuyorum: Kabul edenler... Kabul
etmeyenler... Kabul edilmiştir. 
Gündemin "Seçim" kısmına geçiyoruz. 
V. - SEÇİMLER
A) Komısyonlarda
AçIk Bulunan Üyelİklere Seçİm
1. - Plan ve Bütçe Komisyonunda açık
bulunan üyeliğe seçim 
BAŞKAN - Plan ve Bütçe Komisyonunda boş bulunan ve
Cumhuriyet Halk Partisi Grubuna düşen bir üyelik için İzmir Milletvekili Bülent
Baratalı aday gösterilmiştir. 
Oylarınıza sunuyorum: Kabul edenler... Kabul
etmeyenler... Kabul edilmiştir. 
Sayın milletvekilleri, birleşime 5 dakika ara
veriyorum. 
Kapanma Saati
: 15.57
İKİNCİ OTURUM
Açılma Saati
: 16.21
BAŞKAN :
Başkanvekili İsmail ALPTEKİN
KÂTİP ÜYELER
: Mevlüt AKGÜN (Karaman), Yaşar TÜZÜN (Bilecik)
BAŞKAN - Sayın milletvekilleri, Türkiye Büyük Millet
Meclisinin 82 nci Birleşiminin İkinci Oturumunu açıyorum.
Gündemin "Kanun Tasarı ve Teklifleri ile
Komisyonlardan Gelen Diğer İşler" kısmına geçiyoruz.
Önce, yarım kalan işlerden başlayacağız.

VI. - KANUN TASARI VE TEKLİFLERİ İLE KOMİSYONLARDAN
GELEN DİĞER İŞLER

1. - Adlî Yargı İlk Derece Mahkemeleri
ile Bölge Adliye Mahkemelerinin Kuruluş, Görev ve Yetkileri Hakkında Kanun
Tasarısı ve Adalet Komisyonu Raporu (1/521) (S. Sayısı : 146) 
2. - Hukuk Usulü Muhakemeleri Kanununda
Değişiklik Yapılmasına İlişkin Kanun Tasarısı ve Adalet Komisyonu Raporu
(1/523) (S. Sayıs : 152) 
3. - Çanakkale Milletvekilleri Mehmet
Daniş ve İbrahim Köşdere'nin; Gelibolu Yarımadası Tarihî Millî Parkı Kanununa
Geçici Bir Madde Eklenmesine Dair Kanun Teklifi (Kamu İhale Kanununa Geçici
Madde Eklenmesine Dair Kanun Teklifi) ile Plan ve Bütçe Komisyonu Raporu
(2/212) (S. Sayısı : 305)
BAŞKAN - Adlî Yargı İlk Derece Mahkemeleri ile Bölge
Adliye Mahkemelerinin Kuruluş, Görev ve Yetkileri Hakkında Kanun Tasarısının,
Hukuk Usulü Muhakemeleri Kanununda Değişiklik Yapılmasına İlişkin Kanun
Tasarısının ve Çanakkale Milletvekilleri Mehmet Daniş ve İbrahim Köşdere'nin,
Gelibolu Yarımadası Tarihî Millî Parkı Kanununa Geçici Bir Madde Eklenmesine
Dair Kanun Teklifinin geri alınan maddeleriyle ilgili komisyon raporları henüz
gelmediğinden, tasarıların ve teklifin müzakerelerini erteliyoruz.
Kamu Yönetimi Temel Kanunu Tasarısının müzakeresine
kaldığımız yerden devam edeceğiz.
4. - Kamu Yönetiminin Temel İlkeleri ve
Yeniden Yapılandırılması Hakkında Kanun Tasarısı ile İçişleri, Plan ve Bütçe ve
Anayasa Komisyonları Raporları (1/731) (S. Sayısı : 349)
BAŞKAN - Komisyon?.. Yok.
Komisyon bulunmadığından, tasarının müzakeresini
erteliyoruz.
Gıdaların Üretimi, Tüketimi ve Denetlenmesine Dair 560
Sayılı Kanun Hükmünde Kararnameyle ilgili tasarının müzakeresine başlayacağız.
5. - Gıdaların Üretimi, Tüketimi ve
Denetlenmesine Dair Kanun Hükmünde Kararname ile Tarım, Orman ve Köyişleri ve
Sağlık, Aile, Çalışma ve Sosyal İşler Komisyonları Raporları (1/238) (S. Sayısı
: 428)
BAŞKAN - Komisyon?.. Yok.
Komisyon bulunmadığından, kanun hükmünde Kararnameyle
ilgili tasarının müzakeresini erteliyoruz. 
Bazı Kanun Hükmünde Kararnamelerde Değişiklik
Yapılmasına Dair Kanun Tasarısının müzakeresine başlayacağız.
6. - Bazı Kanun Hükmünde Kararnamelerde
Değişiklik Yapılmasına Dair Kanun Tasarısı ve Adalet Komisyonu Raporu (1/740)
(S. Sayısı : 427) 
BAŞKAN - Komisyon ve Hükümet?.. Yok.
Komisyon ve Hükümet bulunmadığından, tasarının müzakeresini
erteliyoruz. 
Astronotların Kurtarılması, Astronotların ve Uzaya
Fırlatılmış Olan Araçların Geri Verilmeleri Hakkında Anlaşmanın Onaylanmasının
Uygun Bulunduğuna Dair Kanun Tasarısı ve Dışişleri Komisyonu raporunun
müzakeresine başlıyoruz. 
7. - Astronotların Kurtarılması,
Astronotların ve Uzaya Fırlatılmış Olan Araçların Geri Verilmeleri Hakkında
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/733) (S. Sayısı : 413) (x)
BAŞKAN - Komisyon ve Hükümet?.. Yerinde.
Komisyon raporu 413 sıra sayısıyla bastırılıp
dağıtılmıştır.
Tasarının tümü üzerinde söz isteği?.. Yok.
Tasarının tümü üzerindeki müzakereler tamamlanmıştır.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir.
1 inci maddeyi okutuyorum :
ASTRONOTLARIN KURTARILMASI, ASTRONOTLARIN VE UZAYA FIRLATILMIŞ OLAN ARAÇLARIN
GERİ VERİLMELERİ HAKKINDA ANLAŞMANIN ONAYLANMASININ
UYGUN
BULUNDUĞUNA DAİR KANUN TASARISI
MADDE 1. - Birleşmiş Milletler Genel Kurulunun 19
Aralık 1967 tarihli ve 2345 sayılı Kararı ile kabul edilen ve Türkiye
Cumhuriyeti tarafından 1968 yılında imzalanan "Astronotların Kurtarılması,
Astronotların ve Uzaya Fırlatılmış Olan Araçların Geri Verilmeleri Hakkında
Anlaşma"nın beyanda bulunulmak suretiyle onaylanması uygun bulunmuştur.
BAŞKAN - Madde üzerinde söz isteği?.. Yok.
1 inci maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
2 nci maddeyi okutuyorum : 
MADDE 2. - Bu Kanun yayımı tarihinde yürürlüğe girer.
BAŞKAN - 2 nci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum : 
MADDE 3. - Bu Kanun hükümlerini Bakanlar Kurulu
yürütür.
BAŞKAN - Maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
Sayın milletvekilleri, tasarının tümü açıkoylamaya
tabidir.
Açıkoylamanın şekli hakkında Genel Kurulun kararını
alacağım. 
Açıkoylamanın elektronik oylama cihazıyla yapılmasını
oylarınıza sunuyorum : Kabul edenler... Kabul etmeyenler... Kabul edilmiştir.
 
(x) 413 S.
Sayılı Basmayazı tutanağa eklidir.
Oylama için 5 dakika süre vereceğim. Bu süre içerisinde
sisteme giremeyen üyelerin teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 5
dakikalık süre içerisinde Başkanlığa ulaştırmalarını rica ediyorum. 
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını taşıyan oy pusulasını, yine, oylama için öngörülen 5
dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Astronotların
Kurtarılması, Astronotların ve Uzaya Fırlatılmış Olan Araçların Geri
Verilmeleri Hakkında Anlaşmanın Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum:
Kullanılan oy sayısı : 257
Kabul : 257 (x)
Böylece, tasarı kabul edilmiş ve kanunlaşmıştır;
hayırlı olsun.
Türkiye Cumhuriyeti ile Hollanda Krallığı Arasındaki
Hollanda PSO Katılım Öncesi Programı ve MATRA Katılım Öncesi Programına İlişkin
2003 Yılı Mutabakat Zaptının Onaylanmasının Uygun Bulunduğuna Dair Kanun
Tasarısı ve Dışişleri Komisyonu raporunun müzakeresine başlıyoruz.
8. - Türkiye Cumhuriyeti ile Hollanda
Krallığı Arasındaki Hollanda PSO Katılım Öncesi Programı ve MATRA Katılım
Öncesi Programına İlişkin 2003 Yılı Mutabakat Zaptının Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/673) (S.
Sayısı : 414) (xx)
BAŞKAN - Komisyon ve Hükümet yerinde.
Komisyon raporu 414 sıra sayısıyla bastırılıp,
dağıtılmıştır. 
Tasarının tümü üzerinde söz isteği?.. Yok.
Tasarının tümü üzerindeki görüşmeler tamamlanmıştır.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir.
1 inci maddeyi okutuyorum :
TÜRKİYE
CUMHURİYETİ İLE HOLLANDA KRALLIĞI ARASINDAKİ HOLLANDA PSO KATILIM ÖNCESİ
PROGRAMI VE MATRA KATILIM ÖNCESİ PROGRAMINA İLİŞKİN 2003 YILI MUTABAKAT
ZAPTININ ONAYLANMASININ UYGUN BULUNDUĞUNA
DAİR KANUN
TASARISI
MADDE 1. - Türkiye Cumhuriyeti ile Hollanda Krallığı
Arasında 4 Haziran 2003 tarihinde Ankara'da imzalanan "Hollanda PSO
Katılım Öncesi Programı ve MATRA Katılım Öncesi Programına İlişkin 2003 Yılı
Mutabakat Zaptı"nın onaylanması uygun bulunmuştur.
BAŞKAN - Madde üzerinde söz isteği?.. Yok.
1 inci maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
2 nci maddeyi okutuyorum :
MADDE 2. - Bu Kanun yayımı tarihinde yürürlüğe girer.
 
(x) Açıkoylama
kesin sonuçlarını gösteren tablo tutanağın sonuna eklidir.
(xx) 414 S.
Sayılı Basmayazı tutanağa eklidir.
BAŞKAN - Madde üzerinde söz isteği?.. Yok.
2 nci maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar Kurulu
yürütür.
BAŞKAN - Maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
Sayın milletvekilleri, tasarının tümü açıkoylamaya
tabidir.
Açıkoylamanın şekli hakkında Genel Kurulun kararını
alacağım. 
Açıkoylamanın elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Oylama için 3 dakika süre vereceğim. Bu süre içerisinde
sisteme giremeyen üyelerin teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 3
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 3
dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı) 
BAŞKAN - Sayın milletvekilleri, Türkiye Cumhuriyeti ile
Hollanda Krallığı Arasındaki Hollanda PSO Katılım Öncesi Programı ve MATRA
Katılım Öncesi Programına İlişkin 2003 Yılı Mutabakat Zaptının Onaylanmasının
Uygun Bulunduğuna Dair Kanun Tasarısının açıkoylama sonucunu açıklıyorum:
Kullanılan oy sayısı : 242
Kabul : 242 (x)
Böylece, kanun tasarısı kabul edilmiş ve
kanunlaşmıştır; hayırlı olsun.
Hırvatistan Cumhuriyeti Hükümeti ve Federal Almanya
Cumhuriyeti Hükümeti Arasında Bölgesel Silahların Kontrolü Doğrulama ve
Uygulama Yardım Merkezi (RACVIAC) Kurulması Hakkında Anlaşmaya Katılmamızın
Uygun Bulunduğuna Dair Kanun Tasarısı ve Dışişleri Komisyonu raporunun
görüşmelerine başlıyoruz.
9. - Hırvatistan Cumhuriyeti Hükümeti ve
Federal Almanya Cumhuriyeti Hükümeti Arasında Bölgesel Silahların Kontrolü Doğrulama
ve Uygulama Yardım Merkezi (RACVIAC) Kurulması Hakkında Anlaşmaya Katılmamızın
Uygun Bulunduğuna Dair Kanun Tasarısı ve Dışişleri Komisyonu Raporu (1/774) (S.
Sayısı : 415) (xx)
BAŞKAN - Komisyon ve Hükümet yerinde.
Komisyon raporu 415 sıra sayısıyla bastırılıp
dağıtılmıştır.
Tasarının tümü üzerinde söz isteği?.. Yok.
Tasarının tümü üzerindeki görüşmeler tamamlanmıştır.
 
(x) Açıkoylama
kesin sonuçlarını gösteren tablo tutanağın sonuna eklidir.
(xx) 415 S.
Sayılı Basmayazı tutanağa eklidir.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir.
1 inci maddeyi okutuyorum :
HIRVATİSTAN
CUMHURİYETİ HÜKÜMETİ VE FEDERAL ALMANYA CUMHURİYETİ HÜKÜMETİ ARASINDA BÖLGESEL
SİLAHLARIN KONTROLÜ DOĞRULAMA VE UYGULAMA YARDIM MERKEZİ (RACVIAC) KURULMASI
HAKKINDA ANLAŞMAYA KATILMAMIZIN UYGUN BULUNDUĞUNA DAİR KANUN TASARISI
MADDE 1. - Federal Almanya Cumhuriyeti Hükümeti ile
Hırvatistan Cumhuriyeti Hükümeti arasında 8 Mart 2001 tarihinde imzalanan
"Hırvatistan Cumhuriyeti Hükümeti ve Federal Almanya Cumhuriyeti Hükümeti
Arasında Bölgesel Silahların Kontrolü Doğrulama ve Uygulama Yardım Merkezi
(RACVIAC) Kurulması Hakkında Anlaşma"ya katılmamız uygun bulunmuştur.
BAŞKAN - Madde üzerinde söz isteği?.. Yok.
1 inci maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
2 nci maddeyi okutuyorum :
MADDE 2. - Bu Kanun yayımı tarihinde yürürlüğe girer.
BAŞKAN - 2 nci madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
3 üncü maddeyi okutuyorum :
MADDE 3. - Bu Kanun hükümlerini Bakanlar Kurulu
yürütür.
BAŞKAN - 3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü açıkoylamaya
tabidir.
Açıkoylamanın şekli hakkında Genel Kurulun kararını
alacağım. 
Açıkoylamanın, elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Oylama için 2 dakika süre vereceğim. Bu süre içerisinde
sisteme giremeyen üyelerin teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 2 dakikalık
süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı) 
BAŞKAN - Sayın milletvekilleri, Hırvatistan Cumhuriyeti
Hükümeti ve Federal Almanya Cumhuriyeti Hükümeti Arasında Bölgesel Silahların
Kontrolü Doğrulama ve Uygulama Yardım Merkezi (RACVIAC) Kurulması Hakkında
Anlaşmaya Katılmamızın Uygun Bulunduğuna Dair Kanun Tasarısının açıkoylama
sonucunu açıklıyorum:
Kullanılan oy sayısı: 228
Kabul : 228 (x)
 
(x) Açıkoylama
kesin sonuçlarını gösteren tablo tutanağın sonuna eklidir.
Böylece, tasarı kabul edilmiş ve kanunlaşmıştır;
hayırlı olsun.
Türkiye Cumhuriyeti ve Federal Demokratik Etyopya
Cumhuriyeti Arasında Yatırımların Karşılıklı Teşviki ve Korunmasına İlişkin
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu raporunun müzakeresine başlıyoruz. 
10. - Türkiye Cumhuriyeti ve Federal
Demokratik Etyopya Cumhuriyeti Arasında Yatırımların Karşılıklı Teşviki ve
Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/609) (S. Sayısı : 419) (x)
BAŞKAN - Komisyon ve Hükümet yerinde.
Komisyon raporu 419 sıra sayısıyla bastırılıp
dağıtılmıştır.
Tasarının tümü üzerinde söz isteği?.. Yok.
Tasarının tümü üzerindeki görüşmeler tamamlanmıştır.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir.
1 inci maddeyi okutuyorum :
TÜRKİYE
CUMHURİYETİ VE FEDERAL DEMOKRATİK ETYOPYA CUMHURİYETİ ARASINDA YATIRIMLARIN
KARŞILIKLI TEŞVİKİ VE KORUNMASINA İLİŞKİN ANLAŞMANIN ONAYLANMASININ UYGUN
BULUNDUĞUNA DAİR KANUN TASARISI
MADDE 1. - 16 Kasım 2000 tarihinde Addis Ababa'da
imzalanan "Türkiye Cumhuriyeti ve Federal Demokratik Etyopya Cumhuriyeti
Arasında Yatırımların Karşılıklı Teşviki ve Korunmasına İlişkin
Anlaşma"nın onaylanması uygun bulunmuştur.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Madde kabul edilmiştir.
2 nci maddeyi okutuyorum: 
MADDE 2. - Bu Kanun yayımı tarihinde yürürlüğe girer.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
3 üncü maddeyi okutuyorum : 
MADDE 3. - Bu Kanun hükümlerini Bakanlar Kurulu
yürütür.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
Sayın milletvekilleri, tasarının tümü açıkoylamaya
tabidir.
Açıkoylamanın şekli hakkında Genel Kurulun kararını
alacağım. 
Açıkoylamanın elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Oylama için 2 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum. 
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy
pusulasını, yine, oylama için öngörülen 2 dakikalık süre içerisinde Başkanlığa
ulaştırmalarını rica ediyorum.
 .
(x) 419 S.
Sayılı Basmayazı tutanağa eklidir.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye Cumhuriyeti ve
Federal Demokratik Etyopya Cumhuriyeti Arasında Yatırımların Karşılıklı Teşviki
ve Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum: 
Kullanılan oy sayısı : 218
Kabul : 218 (x)
Böylece, tasarı kabul edilmiş ve kanunlaşmıştır;
hayırlı olsun. 
Türkiye Cumhuriyeti Hükümeti ile Tayland Krallığı
Hükümeti Arasında Gelir Üzerinden Alınan Vergilerde Çifte Vergilendirmeyi
Önleme ve Vergi Kaçakçılığına Engel Olma Anlaşması ile Eki Protokolün
Onaylanmasının Uygun Bulunduğuna Dair Kanun Tasarısı ve Dışişleri Komisyonu
raporunun müzakeresine başlıyoruz.
11. - Türkiye Cumhuriyeti Hükümeti ile
Tayland Krallığı Hükümeti Arasında Gelir Üzerinden Alınan Vergilerde Çifte
Vergilendirmeyi Önleme ve Vergi Kaçakçılığına Engel Olma Anlaşması ile Eki
Protokolün Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/696) (S. Sayısı : 420) (xx)
BAŞKAN - Komisyon ve Hükümet yerinde.
Komisyon raporu 420 sıra sayısıyla bastırılıp
dağıtılmıştır.
Tasarının tümü üzerinde söz isteği?.. Yok.
Tasarının tümü üzerindeki görüşmeler tamamlanmıştır.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir. 
1 inci maddeyi okutuyorum :
TÜRKİYE
CUMHURİYETİ HÜKÜMETİ İLE TAYLAND KRALLIĞI HÜKÜMETİ ARASINDA GELİR ÜZERİNDEN
ALINAN VERGİLERDE ÇİFTE VERGİLENDİRMEYİ ÖNLEME VE VERGİ KAÇAKÇILIĞINA ENGEL
OLMA ANLAŞMASI İLE EKİ PROTOKOLÜN ONAYLANMASININ UYGUN BULUNDUĞUNA DAİR KANUN
TASARISI
MADDE 1. - 11 Nisan 2002 tarihinde Bangkok'da imzalanan
"Türkiye Cumhuriyeti Hükümeti ile Tayland Krallığı Hükümeti Arasında Gelir
Üzerinden Alınan Vergilerde Çifte Vergilendirmeyi Önleme ve Vergi Kaçakçılığına
Engel Olma Anlaşması ile Eki Protokol"ün onaylanması uygun bulunmuştur.
BAŞKAN - Madde üzerinde söz isteği?.. Yok. 
1 inci maddeyi oylarınıza sunuyorum : Kabul edenler...
Kabul etmeyenler... Madde kabul edilmiştir. 
2 nci maddeyi okutuyorum : 
MADDE 2. - Bu Kanun yayımı tarihinde yürürlüğe girer. 
BAŞKAN - 2 nci maddeyi oylarınıza sunuyorum: Kabul
edenler... Kabul etmeyenler... Madde kabul edilmiştir. 
3 üncü maddeyi okutuyorum :
 
(x) Açıkoylama
kesin sonuçlarını gösteren tablo tutanağın sonuna eklidir.
(xx) 420 S.
Sayılı Basmayazı tutanağa eklidir.
MADDE 3. - Bu Kanun hükümlerini Bakanlar Kurulu
yürütür. 
BAŞKAN - 3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü açıkoylamaya
tabidir. 
Açıkoylamanın şekli hakkında Genel Kurulun kararını
alacağım. 
Açıkoylamanın elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Oylama için 2 dakika süre vereceğim. Bu süre içerisinde
sisteme giremeyen üyelerin, teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye Cumhuriyeti
Hükümeti ile Tayland Krallığı Hükümeti Arasında Gelir Üzerinden Alınan
Vergilerde Çifte Vergilendirmeyi Önleme ve Vergi Kaçakçılığına Engel Olma
Anlaşması ile Eki Protokolün Onaylanmasının Uygun Bulunduğuna Dair Kanun Tasarısının
açıkoylama sonucunu açıklıyorum:
Kullanılan oy sayısı : 212
Kabul : 212 (x)
Böylece, tasarı kabul edilmiş ve kanunlaşmıştır;
hayırlı olsun.
Türkiye Cumhuriyeti Hükümeti ile Estonya Cumhuriyeti
Hükümeti Arasında Gelir Üzerinden Alınan Vergilerde Çifte Vergilendirmeyi
Önleme ve Vergi Kaçakçılığına Engel Olma Anlaşması ile Eki Protokolün
Onaylanmasının Uygun Bulunduğuna Dair Kanun Tasarısı ve Dışişleri Komisyonu
raporunun müzakeresine başlıyoruz.
12. - Türkiye Cumhuriyeti Hükümeti ile
Estonya Cumhuriyeti Hükümeti Arasında Gelir Üzerinden Alınan Vergilerde Çifte
Vergilendirmeyi Önleme ve Vergi Kaçakçılığına Engel Olma Anlaşması ile Eki
Protokolün Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/697) (S. Sayısı : 421) (xx)
BAŞKAN - Komisyon ve Hükümet yerinde.
Komisyon raporu 421 sıra sayısıyla bastırılıp
dağıtılmıştır.
Tasarının tümü üzerinde söz isteği?.. Yok.
Tasarının tümü üzerindeki görüşmeler tamamlanmıştır.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir.
1 inci maddeyi okutuyorum :
 
(x) Açıkoylama
kesin sonuçlarını gösteren tablo tutanağın sonuna eklidir.
(xx) 421 S.
Sayılı Basmayazı tutanağa eklidir.
TÜRKİYE
CUMHURİYETİ HÜKÜMETİ İLE ESTONYA CUMHURİYETİ HÜKÜMETİ ARASINDA GELİR ÜZERİNDEN
ALINAN VERGİLERDE ÇİFTE VERGİLENDİRMEYİ ÖNLEME VE VERGİ KAÇAKÇILIĞINA ENGEL
OLMA ANLAŞMASI İLE EKİ PROTOKOLÜN ONAYLANMASININ UYGUN BULUNDUĞUNA DAİR KANUN
TASARISI
MADDE 1. - 25 Ağustos 2003 tarihinde Ankara'da
imzalanan "Türkiye Cumhuriyeti Hükümeti ile Estonya Cumhuriyeti Hükümeti
Arasında Gelir Üzerinden Alınan Vergilerde Çifte Vergilendirmeyi Önleme ve
Vergi Kaçakçılığına Engel Olma Anlaşması ile Eki Protokol"ün onaylanması
uygun bulunmuştur.
BAŞKAN - Madde üzerinde söz isteği?.. Yok.
1 inci maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde yürürlüğe girer.
BAŞKAN - Madde üzerinde söz isteği?.. Yok
2 nci maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
3 üncü maddeyi okutuyorum.
MADDE 3. - Bu Kanun hükümlerini Bakanlar Kurulu
yürütür.
BAŞKAN - Madde üzerinde söz isteği?.. Yok
3 üncü maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
Sayın milletvekilleri, tasarının tümü açıkoylamaya
tabidir.
Açıkoylamanın şekli hakkında Genel Kurulun kararını
alacağım.
Açıkoylamanın elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Oylama için 2 dakika süre vereceğim. Bu süre içerisinde
sisteme giremeyen üyelerin teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye Cumhuriyeti
Hükümeti ile Estonya Cumhuriyeti Hükümeti Arasında Gelir Üzerinden Alınan
Vergilerde Çifte Vergilendirmeyi Önleme ve Vergi Kaçakçılığına Engel Olma
Anlaşması ile Eki Protokolün Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum:
Kullanılan oy sayısı : 207
Kabul : 207 (x)
Böylece, kanun tasarısı kabul edilmiş ve
kanunlaşmıştır; hayırlı olsun.
Türkiye Cumhuriyeti Hükümeti ve Malta Hükümeti Arasında
Yatırımların Karşılıklı Teşviki ve Korunmasına İlişkin Anlaşmanın Onaylanmasının
Uygun Bulunduğuna Dair Kanun Tasarısı ve Dışişleri Komisyonu raporunun
müzakeresine başlıyoruz.
 
(x) Açıkoylama
kesin sonuçlarını gösteren tablo tutanağın sonuna eklidir.
13. - Türkiye Cumhuriyeti Hükümeti ve Malta
Hükümeti Arasında Yatırımların Karşılıklı Teşviki ve Korunmasına İlişkin
Anlaşmanın Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/708) (S. Sayısı : 422) (x)
BAŞKAN - Komisyon ve Hükümet yerinde.
Komisyon raporu 422 sıra sayısıyla bastırılıp
dağıtılmıştır.
Tasarının tümü üzerinde söz isteği?.. Yok.
Maddelerine geçilmesini oylarınıza sunuyorum: Kabul
edenler... Kabul etmeyenler... Kabul edilmiştir.
1 inci maddeyi okutuyorum :
TÜRKİYE
CUMHURİYETİ HÜKÜMETİ VE MALTA HÜKÜMETİ ARASINDA YATIRIMLARIN KARŞILIKLI TEŞVİKİ
VE KORUNMASINA İLİŞKİN ANLAŞMANIN
ONAYLANMASININ
UYGUN BULUNDUĞUNA DAİR KANUN TASARISI
MADDE 1. - 10 Ekim 2003 tarihinde Antalya'da imzalanan
"Türkiye Cumhuriyeti Hükümeti ve Malta Hükümeti Arasında Yatırımların
Karşılıklı Teşviki ve Korunmasına İlişkin Anlaşma"nın onaylanması uygun
bulunmuştur.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde yürürlüğe girer.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
3 üncü maddeyi okutuyorum: 
MADDE 3. - Bu Kanun hükümlerini Bakanlar Kurulu
yürütür.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
Tasarının tümü açıkoylamaya tabidir.
Açıkoylamanın şekli hakkında Genel Kurulun kararını
alacağım.
Açıkoylamanın elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Oylama için 2 dakika süre vereceğim. Bu süre içerisinde
sisteme giremeyen üyelerin teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye Cumhuriyeti
Hükümeti ve Malta Hükümeti Arasında Yatırımların Karşılıklı Teşviki ve
Korunmasına İlişkin Anlaşmanın Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum : 
 
(x) 422 S.
Sayılı Basmayazı tutanağa eklidir.
Kullanılan oy sayısı : 197
Kabul : 197 (x)
Böylece, kanun tasarısı kabul edilmiş ve
kanunlaşmıştır; hayırlı olsun.
Türkiye Cumhuriyeti Hükümeti ve İran Cumhuriyeti
Hükümeti Arasında Yatırımların Karşılıklı Teşviki ve Korunmasına İlişkin
Anlaşmanın ve Eki Protokolün Onaylanmasının Uygun Bulunduğuna Dair Kanun
Tasarısı ve Dışişleri Komisyonu raporunun müzakeresine başlıyoruz.
14. - Türkiye Cumhuriyeti Hükümeti ve
İran Cumhuriyeti Hükümeti Arasında Yatırımların Karşılıklı Teşviki ve
Korunmasına İlişkin Anlaşmanın ve Eki Protokolün Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/773) (S.
Sayısı : 423) (xx)
BAŞKAN - Komisyon ve Hükümet yerinde.
Komisyon raporu 423 sıra sayısıyla bastırılıp
dağıtılmıştır. 
Tasarının tümü üzerinde söz isteği?.. Yok.
Maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum : 
TÜRKİYE
CUMHURİYETİ HÜKÜMETİ VE İRAN CUMHURİYETİ HÜKÜMETİ ARASINDA YATIRIMLARIN
KARŞILIKLI TEŞVİKİ VE KORUNMASINA İLİŞKİN ANLAŞMANIN VE EKİ PROTOKOLÜN
ONAYLANMASININ UYGUN BULUNDUĞUNA DAİR
KANUN
TASARISI
MADDE 1. - 19 Aralık 1996 tarihinde Ankara'da imzalanan
"Türkiye Cumhuriyeti Hükümeti ve İran Cumhuriyeti Hükümeti Arasında
Yatırımların Karşılıklı Teşviki ve Korunmasına İlişkin Anlaşma"nın ve eki
"Protokol"ün onaylanması uygun bulunmuştur.
BAŞKAN - Madde üzerinde söz isteği?.. Yok.
1 inci maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde yürürlüğe girer.
BAŞKAN - Madde üzerinde söz isteği?.. Yok.
Maddeyi oylarınıza sunuyorum: Kabul edenler... Kabul
etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar Kurulu
yürütür.
BAŞKAN - Maddeyi oylarınıza sunuyorum: Kabul edenler...
Kabul etmeyenler... Kabul edilmiştir.
Tasarının tümü açıkoylamaya tabidir.
Açıkoylamanın şekli hakkında Genel Kurulun kararını
alacağım.
Açıkoylamanın elektronik oylama cihazıyla yapılmasını
oylarınıza sunuyorum: Kabul edenler... Kabul etmeyenler... Kabul edilmiştir.
Sayın milletvekilleri, oylama için 2 dakika süre
vereceğim. Bu süre içerisinde sisteme giremeyen üyelerin teknik personelden
yardım istemelerini, bu yardıma rağmen de sisteme giremeyen üyelerin, oy
pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
 
(x) Açıkoylama
kesin sonuçlarını gösteren tablo tutanağın sonuna eklidir.
(xx) 423 S.
Sayılı Basmayazı tutanağa eklidir.
Oylama işlemini başlatıyorum.
(Elektronik cihazla oylama yapıldı) 
BAŞKAN - Sayın milletvekilleri, Türkiye Cumhuriyeti
Hükümeti ve İran Cumhuriyeti Hükümeti Arasında Yatırımların Karşılıklı Teşviki
ve Korunmasına İlişkin Anlaşmanın ve Eki Protokolün Onaylanmasının Uygun
Bulunduğuna Dair Kanun Tasarısının açıkoylama sonucunu açıklıyorum : 
Kullanılan oy sayısı : 185
Kabul : 185 (x)
Böylece, kanun tasarısı kabul edilmiş ve
kanunlaşmıştır; hayırlı olmasını diliyorum
Türkiye Cumhuriyeti Hükümeti ile Suriye Arap
Cumhuriyeti Hükümeti Arasında Gelir Üzerinden Alınan Vergilerde Çifte
Vergilendirmeyi Önleme ve Vergi Kaçakçılığına Engel Olma Anlaşması ile Eki
Protokolün Onaylanmasının Uygun Bulunduğuna Dair Kanun Tasarısı ve Dışişleri
Komisyonu raporunun müzakeresine başlıyoruz. 
15. - Türkiye Cumhuriyeti Hükümeti ile
Suriye Arap Cumhuriyeti Hükümeti Arasında Gelir Üzerinden Alınan Vergilerde
Çifte Vergilendirmeyi Önleme ve Vergi Kaçakçılığına Engel Olma Anlaşması ile
Eki Protokolün Onaylanmasının Uygun Bulunduğuna Dair Kanun Tasarısı ve
Dışişleri Komisyonu Raporu (1/787) (S. Sayısı : 426) (xx)
BAŞKAN - Komisyon ve Hükümet yerinde. 
Komisyon raporu 426 sıra sayısıyla bastırılıp
dağıtılmıştır. 
Tasarının tümü üzerinde söz isteği?..Yok. 
Maddelerine geçilmesini
oylarınıza sunuyorum : Kabul edenler... Kabul etmeyenler... Kabul edilmiştir.
1 inci maddeyi okutuyorum :
TÜRKİYE
CUMHURİYETİ HÜKÜMETİ İLE SURİYE ARAP CUMHURİYETİ HÜKÜMETİ ARASINDA GELİR
ÜZERİNDEN ALINAN VERGİLERDE ÇİFTE VERGİLENDİRMEYİ ÖNLEME VE VERGİ KAÇAKÇILIĞINA
ENGEL OLMA ANLAŞMASI İLE EKİ PROTOKOLÜN ONAYLANMASININ UYGUN BULUNDUĞUNA
DAİR KANUN TASARISI
MADDE 1. - 6 Ocak 2004 tarihinde Ankara'da imzalanan
"Türkiye Cumhuriyeti Hükümeti ile Suriye Arap Cumhuriyeti Hükümeti
Arasında Gelir Üzerinden Alınan Vergilerde Çifte Vergilendirmeyi Önleme ve
Vergi Kaçakçılığına Engel Olma Anlaşması" ile eki "Protokol"ün
onaylanması uygun bulunmuştur.
BAŞKAN - Madde
üzerinde söz isteği?.. Yok.
1 inci maddeyi oylarınıza sunuyorum: Kabul edenler...
Kabul etmeyenler... Madde kabul edilmiştir. 
2 nci maddeyi okutuyorum :
MADDE 2. - Bu Kanun yayımı tarihinde yürürlüğe girer.
BAŞKAN - 2 nci madde üzerinde söz isteği?.. Yok.
2 nci maddeyi oylarınıza sunuyorum: Kabul edenler...
Kabul etmeyenler... Kabul edilmiştir. 
3 üncü maddeyi okutuyorum :
MADDE 3. - Bu Kanun hükümlerini Bakanlar Kurulu
yürütür.
BAŞKAN - Söz isteği?.. Yok.
Maddeyi oylarınıza sunuyorum : Kabul edenler... Kabul
etmeyenler... Kabul edilmiştir. 
Sayın milletvekilleri, tasarının tümü açıkoylamaya
tabidir. 
Açıkoylamanın şekli hakkında Genel Kurulun kararını
alacağım. 
 
(x) Açıkoylama
kesin sonuçlarını gösteren tablo tutanağın sonuna eklidir.
(xx) 426 S.
Sayılı Basmayazı tutanağa eklidir.
Açıkoylamanın elektronik oylama cihazıyla yapılmasını
oylarınıza sunuyorum : Kabul edenler... Kabul etmeyenler... Kabul edilmiştir. 
Oylama için 2 dakika süre vereceğim. Bu süre içerisinde
sisteme giremeyen üyelerin teknik personelden yardım istemelerini, bu yardıma
rağmen de sisteme giremeyen üyelerin, oy pusulalarını, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise,
hangi bakana vekâleten oy kullandığını, oyunun rengini ve kendisinin ad ve
soyadı ile imzasını da taşıyan oy pusulasını, yine, oylama için öngörülen 2
dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye Cumhuriyeti
Hükümeti ile Suriye Arap Cumhuriyeti Hükümeti Arasında Gelir Üzerinden Alınan
Vergilerde Çifte Vergilendirmeyi Önleme ve Vergi Kaçakçılığına Engel Olma
Anlaşması ile Eki Protokolün Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum :
Kullanılan oy sayısı : 196
Kabul : 196 (x)
Böylece, tasarı kabul edilmiş ve kanunlaşmıştır;
hayırlı olsun.
Sayın milletvekilleri, Şanlıurfa Milletvekili Yahya
Akman ve 14 Milletvekilinin; Türkiye Büyük Millet Meclisi İçtüzüğünde
Değişiklik Yapılması Hakkında İçtüzük Teklifi ve Anayasa Komisyonu raporunun
müzakeresine başlayacağız. 
16. - Şanlıurfa Milletvekili Yahya Akman
ve 14 milletvekilinin; Türkiye Büyük Millet Meclisi İçtüzüğünde Değişiklik
Yapılması Hakkında İçtüzük Teklifi ve Anayasa Komisyonu Raporu (2/182) (S.
Sayısı : 300) 
BAŞKAN - Komisyon?.. Yok.
Ertelenmiştir.
190 Sayılı Genel Kadro ve Usulü Hakkında Kanun Hükmünde
Kararnamenin Eki Cetvellerin Diyanet İşleri Başkanlığına Ait Bölümünde
Değişiklik Yapılmasına Dair Kanun Tasarısı ve Plan ve Bütçe Komisyonu raporunun
müzakeresine başlayacağız.
17. - 190 Sayılı Genel Kadro ve Usulü
Hakkında Kanun Hükmünde Kararnamenin Eki Cetvellerin Diyanet İşleri
Başkanlığına Ait Bölümünde Değişiklik Yapılmasına Dair Kanun Tasarısı ve Plan
ve Bütçe Komisyonu Raporu (1/622) (S. Sayısı : 201)
BAŞKAN - Komisyon?.. Yok.
Ertelenmiştir.
Sayın milletvekilleri, ortaya çıkan bu duruma göre,
komisyonların bulunamaması sebebiyle, sözlü soru önergeleri ile diğer denetim
konularını sırasıyla görüşmek için, 4 Mayıs 2004 Salı günü, alınan karar
gereğince, saat 13.00'te toplanmak üzere, birleşimi kapatıyorum.
Kapanma Saati
: 17.30

 
(x) Açıkoylama
kesin sonuçlarını gösteren tablo tutanağın sonuna eklidir.



