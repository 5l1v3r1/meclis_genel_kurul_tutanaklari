
















DÖNEM:
24 CİLT:
1 YASAMA YILI:
1




TÜRKİYE BÜYÜK MİLLET
MECLİSİ
TUTANAK DERGİSİ

5’inci
Birleşim
7 Temmuz 2011 Perşembe


(TBMM Tutanak Müdürlüğü
tarafından hazırlanan, bu Tutanak Dergisi’nde yer alan ve kâtip üyeler
tarafından okunmuş bulunan her tür belge ile konuşmacılar tarafından
ifade edilmiş ve
tırnak içinde belirtilmiş alıntı sözler aslına uygun olarak yazılmıştır.)


İ Ç İ N D E K İ L E R


 I. - GEÇEN TUTANAK ÖZETİ
II. - BAŞKANLIĞIN GENEL KURULA SUNUŞLARI
A) Duyurular
1.- İstanbul 13. Ağır Ceza
Mahkemesinin İzmir Milletvekili Mustafa Ali Balbay ve Zonguldak Milletvekili
Mehmet Haberal’ın; Diyarbakır 6. Ağır Ceza Mahkemesinin Şırnak Milletvekilleri
Selma Irmak ve Faysal Sarıyıldız ile Van Milletvekili Kemal Aktaş’ın ve İstanbul
10. Ağır Ceza Mahkemesinin İstanbul Milletvekili Engin Alan’ın, tutuklu olarak
yargılanmalarına devam edildiğine dair dosyalarının, Anayasa’nın 83’üncü
maddesinin ikinci fıkrası gereğince Türkiye Büyük Millet Meclisinin bilgisine
sunulmasına ilişkin duyuru

I.- GEÇEN TUTANAK ÖZETİ
6 Temmuz 2011 Çarşamba

TBMM Genel Kurulu saat
15.00’te açıldı.

27/9/1984 tarihli ve 3046
sayılı Kanunun 4’üncü maddesi uyarınca, Başbakan Yardımcısı unvanıyla görev
yapmak üzere 4 Bakanın görevlendirildiğine;
Başbakan Recep Tayyip
Erdoğan tarafından kurulan yeni Bakanlar Kurulunda yer alan Bakanlıklara,
Türkiye Cumhuriyeti Anayasasının 109’uncu maddesi gereğince ekli listede
gösterilen kişilerin atandığına;
İlişkin Cumhurbaşkanlığı
tezkeresi Genel Kurulun bilgisine sunuldu. 

Türkiye Büyük Millet
Meclisi Başkanlık Divanının Başkan dâhil 18 üyeden kurulmasına ve görev yerleri
dağılımının; Adalet ve Kalkınma Partisi Grubuna 2 Başkanvekili, 2 İdare Amiri,
6 Kâtip Üye; Cumhuriyet Halk Partisi Grubuna 1 Başkanvekili, 1 İdare Amiri, 2
Kâtip Üye; Milliyetçi Hareket Partisi Grubuna 1 Başkanvekili, 1 İdare Amiri;
Barış ve Demokrasi Partisi Grubuna 1 İdare Amiri şeklinde olmasına; 
Türkiye Büyük Millet
Meclisi komisyonlarından, Dilekçe Komisyonunun 13 üyeden, Plan ve Bütçe
Komisyonunun Anayasa’nın 162’nci maddesi gereği 40 üyeden, Kamu İktisadi
Teşebbüsleri Komisyonunun 3346 sayılı Kanun’un 3’üncü maddesi gereği 35 üyeden,
Avrupa Birliği Uyum Komisyonunun 25 üyeden, diğer komisyonların 26 üyeden
kurulmasına ve komisyon üyeliklerinin siyasi parti gruplarına dağılımının
ilişik listedeki şekilde olmasına;
Bakanlar Kurulu Programının
8 Temmuz 2011 Cuma günkü birleşimde okunmasına ve 11 Temmuz 2011 Pazartesi
günkü birleşimde görüşülmesine; Bakanlar Kurulunun güven oylamasının 13 Temmuz
2011 Çarşamba günkü birleşimde yapılmasına; Genel Kurulun 8 Temmuz 2011 Cuma ve
11 Temmuz 2011 Pazartesi günkü birleşimlerinin saat 15.00’te başlamasına; 8
Temmuz 2011 Cuma günü Bakanlar Kurulu Programının okunması ile Bakanlar Kurulu
Programı üzerinde 11 Temmuz 2011 Pazartesi günü yapılacak görüşmeler ve 13
Temmuz 2011 Çarşamba günü yapılacak güven oylamasının gündemin “Özel Gündemde
Yer Alacak İşler” kısmında yer almasına ve bu günlerde o günkü programın
tamamlanmasına kadar çalışmalara devam edilmesine;
Bakanlar Kurulu Programı
üzerinde yapılacak görüşmelerde Hükûmet ve siyasi parti grupları adına
yapılacak konuşmaların 40 dakika (bu süre, birden fazla konuşmacı tarafından
kullanılabilir) kişisel konuşmaların 10 dakika olmasına;
İlişkin Danışma Kurulu
önerisi kabul edildi.




7 Temmuz 2011 Perşembe günü
saat 15.00’te toplanmak üzere birleşime 15.13’te son verildi.


 Cemil
ÇİÇEK
 Başkan

 Muhammet Bilal MACİT Mehmet
MUŞ
 İstanbul İstanbul
 Geçici Kâtip Üye  Geçici
Kâtip Üye
7 Temmuz 2011 Perşembe
BİRİNCİ OTURUM 
Açılma Saati: 15.00
BAŞKAN: Cemil ÇİÇEK
KÂTİP ÜYELER: Geçici Kâtip Üye Muhammet Bilal MACİT (İstanbul), 
Geçici Kâtip Üye Mehmet MUŞ (İstanbul)
BAŞKAN – Değerli
milletvekilleri, Türkiye Büyük Millet Meclisinin 5’inci Birleşimini açıyorum.
Toplantı yeter sayısı
vardır.
Gündeme geçiyoruz. 
Anayasa’mıza göre
milletvekillerinin göreve başlamadan önce ant içmeleri gerekmektedir. 
Şimdi, daha önce ant
içememiş olan sayın milletvekillerinden bu birleşimde ant içmek isteyenleri
kürsüye davet edeceğim. 
Ant içmek isteyen sayın
milletvekili var mı? Yok. 
Başkanlığın Genel Kurula
sunuşları vardır, okuyup bilgilerinize sunacağım.
II.- BAŞKANLIĞIN GENEL KURULA SUNUŞLARI
A) Duyurular
1.- İstanbul 13. Ağır Ceza Mahkemesinin İzmir Milletvekili Mustafa
Ali Balbay ve Zonguldak Milletvekili Mehmet Haberal’ın; Diyarbakır 6. Ağır Ceza
Mahkemesinin Şırnak Milletvekilleri Selma Irmak ve Faysal Sarıyıldız ile Van
Milletvekili Kemal Aktaş’ın ve İstanbul 10. Ağır Ceza Mahkemesinin İstanbul
Milletvekili Engin Alan’ın, tutuklu olarak yargılanmalarına devam edildiğine
dair dosyalarının, Anayasa’nın 83’üncü maddesinin ikinci fıkrası gereğince
Türkiye Büyük Millet Meclisinin bilgisine sunulmasına ilişkin duyuru
BAŞKAN – Sayın
milletvekilleri, İstanbul 13. Ağır Ceza Mahkemesinin 23/6/2011 tarih ve
2009/191 esas numaralı yazısıyla İzmir Milletvekili Mustafa Ali Balbay ve
Zonguldak Milletvekili Mehmet Haberal’ın, Diyarbakır 6. Ağır Ceza Mahkemesinin
27/6/2011 tarihli ve 2010/444 esas numaralı yazısıyla Şırnak Milletvekili Selma
Irmak ve Van Milletvekili Kemal Aktaş’ın, Diyarbakır 6. Ağır Ceza Mahkemesinin
27/6/2011 tarih ve 2009/680 dosya numaralı yazısıyla Şırnak Milletvekili Faysal
Sarıyıldız’ın, İstanbul 10. Ağır Ceza Mahkemesinin 28/6/2011 tarihli ve
2010/283 esas numaralı yazısıyla İstanbul Milletvekili Engin Alan’ın tutuklu
olarak yargılamalarına devam edildiği, Anayasa’nın 83’üncü maddesinin ikinci
fıkrası gereği bildirilmiştir. 
Genel Kurulun bilgisine
sunulur.
Değerli milletvekilleri,
gündemde bugün itibarıyla yapılacak başka bir husus yok. 
Alınan karar gereğince
Bakanlar Kurulu Programı’nın okunması için 8 Temmuz 2011 Cuma günü saat
15.00’te toplanmak üzere birleşimi kapatıyorum. 

Kapanma Saati: 15.04





