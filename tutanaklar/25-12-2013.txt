















DÖNEM: 24 CİLT: 67 YASAMA YILI: 4




TÜRKİYE BÜYÜK MİLLET MECLİSİ
TUTANAK DERGİSİ

39’uncu Birleşim
25 Aralık 2013 Çarşamba





(TBMM Tutanak
Hizmetleri Başkanlığı tarafından hazırlanan bu Tutanak Dergisi’nde yer alan ve
kâtip üyeler tarafından okunmuş bulunan her tür belge ile konuşmacılar
tarafından ifade edilmiş ve tırnak içinde belirtilmiş alıntı sözler aslına
uygun olarak yazılmıştır.)

İ Ç İ N D E K İ L E R
 I.- GEÇEN TUTANAK
ÖZETİ
II.- YOKLAMALAR
III.- YAZILI SORULAR VE CEVAPLARI
1.- İzmir
Milletvekili Rahmi Aşkın Türeli’nin, Jandarma Genel Komutanlığının sicil, terfi
ve atama açısından İçişleri Bakanlığına bağlanacağı iddiasına ilişkin sorusu ve
Millî Savunma Bakanı İsmet Yılmaz’ın cevabı (7/33671)
2.- İstanbul
Milletvekili Osman Oktay Ekşi’nin, Eti Maden İşletmelerinde yaşandığı iddia
edilen yolsuzluklara ilişkin sorusu ve Enerji ve Tabii Kaynaklar Bakanı Taner
Yıldız’ın cevabı (7/33904)
3.- Mersin
Milletvekili Ali Öz’ün, Bakanlık tarafından satın alınan ve kiralanan taşıtlara
ilişkin sorusu ve Enerji ve Tabii Kaynaklar Bakanı Taner Yıldız’ın cevabı (7/33905)
4.- Mersin
Milletvekili Ali Öz’ün, Bakanlığa ait lojman ve sosyal tesislere ilişkin sorusu
ve Enerji ve Tabii Kaynaklar Bakanı Taner Yıldız’ın cevabı (7/33906)
5.- Kütahya Milletvekili
Alim Işık’ın, Garp Linyitleri İşletme Müdürlüğü ve Tunçbilek Termik
Santralindeki bazı uygulamalara ilişkin sorusu ve Enerji ve Tabii Kaynaklar
Bakanı Taner Yıldız’ın cevabı (7/33907)
6.- Mersin
Milletvekili Ali Öz’ün, Bakanlığa ait lojman ve sosyal tesislere ilişkin sorusu
ve Millî Savunma Bakanı İsmet Yılmaz’ın cevabı (7/34172)
7.- Elâzığ
Milletvekili Enver Erdem’in, doğal gaz dağıtım şirketleri tarafından resmî
kurum ve kuruluşlardan güvence bedeli alınmasına ilişkin sorusu ve Enerji ve
Tabii Kaynaklar Bakanı Taner Yıldız’ın cevabı (7/34254)
8.- Bursa
Milletvekili İsmet Büyükataman’ın, Türkiye’de bulunan domuz çiftliklerine ve
çiftliklerde üretilen domuz eti mamullerine ilişkin Başbakandan sorusu ve Gıda,
Tarım ve Hayvancılık Bakanı Mehmet Mehdi
Eker’in cevabı (7/34319)
9.- Bursa
Milletvekili İsmet Büyükataman’ın, Türkiye’de domuz eti satışına izin
verilmesine ilişkin Başbakandan sorusu ve Gıda, Tarım ve Hayvancılık Bakanı
Mehmet Mehdi Eker’in cevabı (7/34320)
10.- İstanbul
Milletvekili Mustafa Sezgin Tanrıkulu’nun, okul sütü ihalesine ilişkin
Başbakandan sorusu ve Gıda, Tarım ve Hayvancılık Bakanı Mehmet Mehdi Eker’in cevabı (7/34359)
11.- Şanlıurfa
Milletvekili İbrahim Binici’nin, Şanlıurfa’daki elektrik kesintilerine ilişkin
sorusu ve Enerji ve Tabii Kaynaklar Bakanı Taner Yıldız’ın cevabı (7/34397)
12.- Manisa
Milletvekili Sakine Öz’ün, yürütülen bir soruşturmaya ilişkin sorusu ve Enerji
ve Tabii Kaynaklar Bakanı Taner Yıldız’ın cevabı (7/34398)
13.- İstanbul
Milletvekili Osman Oktay Ekşi’nin, Mesudiye’de yapılan santralin üreteceği
elektriğe ilişkin sorusu ve Enerji ve Tabii Kaynaklar Bakanı Taner Yıldız’ın
cevabı (7/34399)
14.- İstanbul
Milletvekili Müslim Sarı’nın, korunması taahhüt altına alınmış alanlarda
yenilenebilir enerji yatırımı yapılmasına ilişkin sorusu ve Enerji ve Tabii
Kaynaklar Bakanı Taner Yıldız’ın cevabı (7/34400)
15.- Gaziantep
Milletvekili Mehmet Şeker’in, bir binanın Eti Maden İşletmeleri Genel Müdürlüğü
tarafından kiralanmasına ilişkin sorusu ve Enerji ve Tabii Kaynaklar Bakanı
Taner Yıldız’ın cevabı (7/34401)
16.- Mersin
Milletvekili Ali Rıza Öztürk’ün, Başbakanın oğlunun gemi aldığı iddialarına
ilişkin sorusu ve Maliye Bakanı Mehmet Şimşek’in cevabı (7/34653)
17.- Balıkesir
Milletvekili Ahmet Duran Bulut’un, bir ihaleye ilişkin sorusu ve Gıda, Tarım ve
Hayvancılık Bakanı Mehmet Mehdi Eker’in
cevabı (7/34861)
18.- Osmaniye
Milletvekili Hasan Hüseyin Türkoğlu’nun, Adalet ve Kalkınma Partisi Sosyal
Medya Koordinatörlüğüne ilişkin Başbakandan sorusu ve Başbakan Yardımcısı Bekir
Bozdağ’ın cevabı (7/34886)
19.- İstanbul
Milletvekili Mustafa Sezgin Tanrıkulu’nun, TBMM’de gerçekleşen bir olaya
ilişkin sorusu ve Türkiye Büyük Millet Meclisi Başkan Vekili Sadık Yakut’un
cevabı (7/35134)
20.- Adana
Milletvekili Ali Demirçalı’nın, bir konuşmasına ilişkin Başbakandan sorusu ve
Başbakan Yardımcısı Bekir Bozdağ’ın cevabı (7/35475)


I.- GEÇEN TUTANAK ÖZETİ
TBMM Genel Kurulu saat 15.00’te açıldı.
Başkanlık Divanı teşekkül etmediğinden, 25 Aralık 2013 Çarşamba
günü saat 15.00’te toplanmak üzere birleşime 15.01’de son verildi.


Sadık
YAKUT
Başkan Vekili
 Muharrem IŞIK  
 Erzincan 
 Kâtip
Üye




25 Aralık 2013 Çarşamba
BİRİNCİ OTURUM
Açılma Saati: 15.01
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK
(Erzincan), Muhammet Rıza YALÇINKAYA (Bartın) 
BAŞKAN – Türkiye Büyük Millet Meclisinin 39’uncu Birleşimini
açıyorum. 
II.- YOKLAMA
BAŞKAN - Elektronik cihazla yoklama yapacağız.
İki dakika süre veriyorum.
(Elektronik cihazla yoklamaya başlandı)
HAYDAR AKAR (Kocaeli) – Bu, tarihî bir an Sayın Başkan Vekili.
MEHMET AKİF HAMZAÇEBİ (İstanbul) – Sayın Başkan…
MAHİR ÜNAL (Kahramanmaraş) – Sayın Başkan, yoklama esnasında
ayakta konuşma yapmak doğru bir şey değil efendim.
MEHMET AKİF HAMZAÇEBİ (İstanbul) – Sayın Başkan, öyle anlaşılıyor
ki çoğunluğumuz yok. 
BAŞKAN – Sayın Hamzaçebi, lütfen ama… Açılış yapıldıktan sonra…
MEHMET AKİF HAMZAÇEBİ (İstanbul) – Cumhuriyet Halk Partisi Grubu
dışında sadece Adalet ve Kalkınma Partisi Sayın Grup Başkan Vekili…
BAŞKAN – Sayın Hamzaçebi, bu, doğru değil ama biliyorsunuz.
MAHİR ÜNAL (Kahramanmaraş) – Sayın Başkan, aramızda yaptığımız bir
anlaşma vardı. Bu anlaşma gereği olarak Meclis tatile girmişti. 
MEHMET AKİF HAMZAÇEBİ (İstanbul) – Bu kadar olağanüstü bir süreçte
Türkiye Büyük Millet Meclisinin toplantıda olmayışını, doğrusu, doğru
bulmuyoruz. Meclis toplanmalı. Bu konuları görüşmeliyiz efendim.
MAHİR ÜNAL (Kahramanmaraş) – Ben Sayın Grup Başkan Vekiliyle
konuyu daha önce de paylaştım. Ama, burada, bu şekilde bunun yapılması da hoş
bir şey değil. Bütçe görüşmelerinden sonra Meclis tatile girer efendim.
BAŞKAN – Sayın Hamzaçebi, geçmişten bu tarafa hep grupların
anlaşması üzerine tatil yapılıyordu veya Başkanlık Divanı oluşmadığı için ara
veriliyordu.
MEHMET AKİF HAMZAÇEBİ (İstanbul) – Sayın Başkan, bugün…
BAŞKAN – Gerisi, Başkanlık Divanının işi değil efendim, grupların
işi bu biliyorsunuz. 
MEHMET AKİF HAMZAÇEBİ (İstanbul) – Örneğin bugün olağanüstü bir
gelişme meydana geldi. Böyle bir gelişme nedeniyle, Meclisin kapalı olması,
çalışamaması kabul edilemez efendim.
MALİK ECDER ÖZDEMİR (Sivas) – Sayın Başkan, bu Meclis Ulusal
Kurtuluş Savaşı’nda bile kapatılmamıştır. Bugün Türkiye’de bir savaş mı var?
Kimler arasında yaşanan bir savaş var? 
MAHİR ÜNAL (Kahramanmaraş) – Sayın Başkan, grupların anlaşması
üzerine biz Meclisi tatile soktuk bütçe görüşmeleri bittiğinde ve grup başkan
vekilleri de şu şekilde anlaştılar; aç-kapa yapılır diye anlaşıldı. 
MALİK ECDER ÖZDEMİR (Sivas) – Böyle bir anlayış olabilir mi? Bir
bakan, Başbakanın istifasını istiyor ve siz, Meclisi halktan kaçırıyorsunuz.
(Elektronik cihazla yoklamaya devam edildi)
BAŞKAN – Sayın milletvekilleri, toplantı yeter sayısı yoktur.
MALİK ECDER ÖZDEMİR (Sivas) – Sayın Başkan, aç-kapa bile
yapamıyoruz. Dün Başkanlık Divanı oluşmadığı için Meclisi açamadık. 
BAŞKAN - Birleşime beş dakika ara veriyorum.


Kapanma Saati: 15.04

İKİNCİ OTURUM
Açılma Saati: 15.10
BAŞKAN: Başkan Vekili Sadık YAKUT
KÂTİP ÜYELER: Muharrem IŞIK
(Erzincan), Muhammet Rıza YALÇINKAYA (Bartın)
BAŞKAN – Sayın milletvekilleri, Türkiye Büyük Millet Meclisinin
39’uncu Birleşiminin İkinci Oturumunu
açıyorum.
II.- YOKLAMA
BAŞKAN – Açılışta yapılan yoklamada toplantı yeter sayısı
bulunamamıştı. Şimdi, tekrar yoklama işlemini yapacağım.
Bir dakika süre veriyorum.
(Elektronik cihazla yoklama yapıldı) 
BAŞKAN – Evet sayın milletvekilleri, yapılan ikinci yoklamada da
toplantı yeter sayısı bulunmadığından, kanun tasarı ve teklifleri ile
komisyonlardan gelen diğer işleri sırasıyla görüşmek için, 26 Aralık 2013
Perşembe günü saat 15.00’te toplanmak üzere birleşimi kapatıyorum.


Kapanma Saati: 15.11





