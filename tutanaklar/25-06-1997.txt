


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20    CİLT : 29          YASAMA YILI : 2


T. B. M. M.

TUTANAK DERGİSİ

111 inci Birleşim

25 . 6 . 1997Çarşamba



İ Ç İ N D E K İ L E R

 I. - GEÇEN TUTANAK ÖZETİ

 II. - GELEN KÂĞITLAR

III. - YOKLAMALAR

IV. - SORULAR VE CEVAPLAR

A)  YAZILI SORULAR VE CEVAPLARI

1. - İstanbul Milletvekili Ercan Karakaş'ın,
Alman vatandaşlığına geçmek isteyen
Türk vatandaşlarının başvurularına
ilişkinBaşbakandan sorusu ve İçişleri
Bakanı Meral Akşener'in yazılı cevabı
(7/2783)

2.- Sıvas Milletvekili Mahmut Işık'ın,
Galata Mevlevihanesine ziyaret için gelenlerden ücret
alındığı iddialarına ilişkin
Başbakandan sorusu ve Kültür Bakanı İsmail
Kahraman'ın yazılı cevabı (7/2812)

3. - Adıyaman Milletvekili Celal Topkan'ın,
Adıyaman'daki biriket üreticilerine ilişkin
sorusu ve Maliye Bakanı Abdüllatif Şener'in
yazılı cevabı (7/2856)

4.- İstanbul Milletvekili Azmi Ateş'in,
Kapıdağ Müzesinden çalındığı
iddia edilen tarihi eserlere ilişkin sorusu ve KültürBakanı
İsmail Kahraman'ın yazılı cevabı
(7/2867)


I. - GEÇEN TUTANAK ÖZETİ

TBMM Genel Kurulu saat 15.00'te açılarak
iki oturum yaptı.

Yapılan yoklamalar sonucunda toplantı
yetersayısı bulunamadığından,

Sözlü sorular ile kanun tasarı ve
tekliflerini görüşmek için, 25.6.1997 Çarşamba
günü saat 15.00'te toplanmak üzere, birleşime
16.10'da son verildi.

Hasan Korkmazcan

Başkanvekili

 Ahmet Dökülmez Kemalettin Göktaş

 Kahramanmaraş Trabzon

 Kâtip Üye Kâtip Üye




                                     
 II. - GELEN KÂĞITLAR                         No : 
156

25 . 6 . 1997ÇARŞAMBA

Tasarı

1. - Türkiye Cumhuriyeti Hükümeti
ile Azerbaycan Cumhuriyeti Hükümeti Arasında
Denizcilik Anlaşmasının Onaylanmasının
UygunBulunduğuna Dair Kanun Tasarısı (1/613)
(Bayındırlık, İmar, Ulaştırma
ve Turizm ve Dışişleri komisyonlarına)
(Başkanılğa geliş tarihi : 25.6.1997)

Teklif

1. -ZonguldakMilletvekili Hasan Gemici'nin;
Türk Tekniker Odalar Birliği Kanunu Teklifi (2/874) (Adalet
ve Bayındırlık, İmar, Ulaştırma
ve Turizm komisyonlarına) (Başkanlığa
geliş tarihi : 19.6.1997)

Tezkere

1.- Ankara Milletvekili Hasan Hüseyin
Ceylan'ın; Yasama Dokunulmazlığının
Kaldırılması Hakkında Başbakanlık
Tezkeresi (3/894) (Anayasa ve Adalet Komisyonları Üyelerinden
Kurulu Karma Komisyona) (Başkanlığa geliş
tarihi : 25.6.1997)

Raporlar

1.- Türkiye Cumhuriyeti Emekli Sandığı
Kanununun Bir Maddesinde Değişiklik Yapılması
Hakkında Kanun Tasarısı ve Balıkesir
Milletvekili İlyas Yılmazyıldız ve
25 Arkadaşının, Türkiye Cumhuriyeti Emekli
Sandığı Kanununa Bir geçici Madde Eklenmesi
Konusunda Kanun Teklifi ve İçişleri ve Plan
ve Bütçe komisyonları raporları (1/567,
2/398) (S.Sayısı : 340) (Dağıtma tarihi
: 25.6.1997) (GÜNDEME)

2.- Giresun Milletvekilleri Yavuz Köymen
ve Rasim Zaimoğlu'nun, Yükseköğretim Kurumları
Teşkilâtı Hakkında 41 Sayılı
Kanun Hükmünde Kararnamenin DeğiştirilerekKabulüne
Dair 2809 Sayılı Kanunda Değişiklik Yapılması
Hakkında Kanun Teklifi ve İçtüzüğün
37 nci Maddesine Göre Doğrudan Gündeme Alınma
Önergesi (2/642) (S. Sayısı : 343) (Dağıtma
tarihi : 25.6.1997) (GÜNDEME)




BİRİNCİ OTURUM

Açılma Saati : 15.00

25 Haziran 1997 Çarşamba

BAŞKAN : Başkanvekili Hasan
KORKMAZCAN

KÂTİP ÜYELER : Ahmet
DÖKÜLMEZ (Kahramanmaraş), Kemalettin GÖKTAŞ
(Trabzon)



BAŞKAN - Türkiye Büyük Millet
Meclisinin 111 inci Birleşimini açıyorum.



III - YOKLAMA


BAŞKAN - Ad okunmak suretiyle yoklama yapılacaktır;
sayın milletvekillerinin, salonda bulunduklarını
yüksek sesle belirtmelerini rica ediyorum.

(Yoklama yapıldı)

BAŞKAN - Sayın milletvekilleri, yapılan
yoklamada toplantı yetersayısı bulunamamıştır.

Saat 16.00'da toplanmak üzere, birleşime
ara veriyorum.


Kapanma Saati: 15.23





















İKİNCİ OTURUM

Açılma Saati : 16.00

BAŞKAN : Başkanvekili Hasan
KORKMAZCAN

KÂTİP ÜYELER : Ahmet
DÖKÜLMEZ (Kahramanmaraş), Kemalettin Göktaş
(Trabzon)



BAŞKAN - Türkiye Büyük Millet
Meclisinin 111 inci Birleşiminin İkinci Oturumunu
açıyorum.

III - YOKLAMA

BAŞKAN - Birinci Oturumda toplantı yetersayısı
bulunamamıştı; çalışmalarımıza
yoklamayla başlıyoruz.

(Yoklama yapıldı)

BAŞKAN - Sayın milletvekilleri, ikinci
yoklamada da toplantı yetersayısı bulunamamıştır.


Kuzeyden Keşif Harekâtının
görev süresinin uzatılmasına ilişkin
Başbakanlık tezkeresi ile kanun tasarı ve
tekliflerini görüşmek için, 26 Haziran
1997 Perşembe günü saat 15.00'te toplanmak üzere,
birleşimi kapatıyorum. 


Kapanma Saati: 16.24




VI. - SORULAR VE CEVAPLAR

A)YAZILI SORULAR VE CEVAPLARI

1.- İstanbul Milletvekili Ercan Karakaş'ın,
Alman vatandaşlığına geçmek isteyen
Türk vatandaşlarının başvurularına
ilişkinBaşbakandan sorusu ve İçişleri
Bakanı Meral Akşener'in yazılı cevabı
(7/2783)

Türkiye BüyükMilletMeclisi
Başkanlığına

Aşağıda yer alan sorularımın
SayınBaşbakan tarafından yazılı
olarak yanıtlanmasını arz ederim.

  Ercan Karakaş

  İstanbul

Bilindiği gibi Almanya'da yaşayan yurttaşlarımızın
Alman Vatandaşlığına geçebilmeleri
için önce Türkiye Cumhuriyeti yurttaşlığından
çıkmaları gerekmektedir.

Bakanlar kurulu kararıyla gerçekleşen
bu işlemin aylarca sürmesi Almanya'daki yurttaşlarımızı
mağdur etmektedir. Yurttaşlarımız haklı
olarak bu durumdan şikâyetçi olmaktadırlar
ve düzeltilmesini talep etmektedirler. Konuya ilişkin
olarak bazı önerilerimizi daha önce hükümetinize
iletmiş, ancak hiç bir olumlu yanıt alamamıştık.

Sorular :

1.Bu işlemlerin süresinin kısaltılması
yönünde herhangi bir görüşünüz
ya da çalışmanız var mıdır?
Varsa nedir?

2.İçişleri Bakanlığının
haftalarca önce hükümete ikibin ismi içeren
bir kararname sunduğu ve bu kararnamenin BakanlarKurulu toplanamadığı
için henüz imzaya açılmadığı
doğru mudur? Kararnamenin imzaları ne zaman tamamlanacaktır?

3.Şu anda İçişleri
Bakanlığında inceleme aşamasında
bulunan kaç dosya bulunmaktadır? Bu dosyalara ilişkin
kararname BakanlarKuruluna ne zaman sunulacaktır?

 T.C.

 İçişleri Bakanlığı
24.6.1997

 Nüfus ve Vatandaşlık İşleri

 GenelMüdürlüğü

 Şb. Md. : B050NÜV0080003.226/6177

Konu : Soru Önergesi

Türkiye BüyükMilletMeclisi
Başkanlığına

İlgi : a)T.B.M.M. Başkanlığının
26.5.1997 tarihli ve A.01.0.GNS.0.10.00.02-7/2787-6848/18673 sayılı
yazısı.

b)Başbakanlık Kan. Kar. Gn. Md.lüğünün
28.5.1997 günlü ve B.02.0.KKG/106-540-2/2088 sayılı
yazısı.

c)Devlet Bakanlığının
2.6.1997 günlü ve B.02.0.0010/03138 sayılı
yazısı.

İstanbulMilletvekili Ercan Karakaş'ın
Sayın Başbakanımıza tevcih ettiği
ve kendileri adına tarafımdan cevaplandırılması
tensip edilen yazılı soru önergesi ile ilgili
hazırlanan cevap ekte sunulmuştur.

Arz ederim.

  Dr. Meral Akşener

  İçişleri Bakanı

İstanbulMilletvekili Ercan 
Karakaş'ın

Yazılı Soru Önergesinin
Cevabı

1.403 sayılı Türk Vatandaşlığı
Kanununun 20 nci maddesinde hüküm bulan Türk vatandaşlığından
çıkma işlemlerinin mümkün olan en
kısa sürede sonuçlandırılabilmesi
amacıyla son yıllarda Bakanlığımızca
bir dizi yasal ve idarî düzenlemeler yapılmıştır.
Yapılan bu düzenlemelerle işlemler basitleştirilmiş,
zaman kaybına neden olan bazı gereksiz yazışmalar,
formaliteler ve araştırma konuları kaldırılmıştır.Yapılan
bu düzenlemeler dış temsilciliklerimize de bildirilmiştir.
Ayrıca vatandaşlarımıza kolaylık
sağlamak açısından bu işlemlerde
kullanılan form-dilekçe, işlemin özelliğine
göre yeniden düzenlenerek dış temsilciliklerimize
gönderilmiştir.

Yapılan bu düzenlemeler sonucunda; 1996
yılında Türk vatandaşlığından
çıkma izni müracaatına ilişkin
32 360 adet dosya Bakanlığımıza intikal
etmiş olup, bu yıl içinde 43 583 kişiye
Türk vatandaşlığından çıkma
izni verilmiştir.

Türk vatandaşlığından
çıkma izni işlemi için gerekli tüm
bilgi ve belgeler bilgisayar çıktısı
olarak sağlandığından işlemler çok
kısa bir sürede tamamlanmaktadır.

Diğer taraftan vatandaşlarımıza
yabancı devlet vatandaşlığının
kazanılmasında Türk vatandaşlığından
çıkmak için verilen teminat süresi 2
yıldır. Türk vatandaşlığından
çıkma izni işlemleri bundan çok daha
kısa bir sürede sonuçlandırıldığından
vatandaşlarımızın bu konuda endişelenmeleri
yersizdir.

2.Birimimizi ilgilendirmediğinden 
cevaplandırılmamıştır.

3.Bakanlığımızda halen
incelenmek üzere bekleyen 2 876 adet Türk vatandaşlığından
çıkma izni müracaatı bulunmaktadır.
Bu dosyalara ilişkin kararname 2 ay içinde Bakanlar
Kuruluna sunulacaktır.

2.- Sıvas Milletvekili Mahmut Işık'ın,
Galata Mevlevihanesine ziyaret için gelenlerden ücret
alındığı iddialarına ilişkin
Başbakandan sorusu ve Kültür Bakanı İsmail
Kahraman'ın yazılı cevabı (7/2812)

Türkiye BüyükMilletMeclisi
Başkanlığına

Aşağıdaki sorularımın
Başbakan tarafından yazılı olarak cevaplandırılması
için gereğini arz ederim.

Saygılarımla.

  Mahmut Işık

  Sıvas

Malumunuz olduğu üzere;

İstanbul'da bulunan Galata Mevlevihanesi,
mevlevilerin ibadet ettikleri, semahlarını sergiledikleri
bir mekân olarak günümüze kadar mevlevi ve
alevi kültürüne hizmet vermektedir.

Ne var ki; Hükümetiniz döneminde bu
mekânın ziyaretine gelenler ile çeşitli
ibadet ve semah gibi kültürlerini yaşatmak isteyen
vatandaşlarımızdan para alınmaktadır.

Bu nedenlerle;

1.Ülkemizde bulunan binlerce ibadethaneden
cami, kilise, türbe ve tekkeden ibadet ve benzer örf
ve ananevi geleneklerini yerine getiren vatandaşlarımızdan
para alınmıyor da, neden Galata Mevlevihanesinden
ücret alınıyor?

2.Bu uygulama Anayasanın eşitlik
ilkesine aykırı değil mi?

3.Anayasayı çiğnememek için,
ya Galata Mevlevihanesinden alınan ücreti kaldırmayı,
ya da tüm ibadethaneleri paralı duruma getirmeyi düşünüyor
musunuz?

4.Mevlevi ve alevi düşüncesinden
oluşan vatandaşlarımızın da ödediği
trilyonlarca liranın, Diyanet'te bütçe olarak
kullanılmasını, Galata Mevlevihanesinde yapılanla
karşılaştırdığınızda,
ne oranda büyük bir haksızlık ve toplumda
huzursuzluk yarattığını kabul ediyor
musunuz?

 T.C.

 KültürBakanlığı 25.6.1997

 Araştırma, Planlama ve Koordinasyon

 Kurulu Başkanlığı

 Sayı : B.16.0.APK.0.12.00.01.940-279

Konu : Yazılı Soru Önergesi

Türkiye BüyükMilletMeclisi
Başkanlığına

İlgi : DevletBakanlığının
12.6.1997 tarih ve B.02.0.0010/03203 sayılı yazısı.

Sıvas Milletvekili SayınMahmut Işık'ın
Sayın Başbakanımıza tevcih ettiği
ve Sayın Başbakanımızın da kendileri
adına DevletBakanlığının koordinatörlüğünde
cevaplandırılmasını istediği ilgi
yazı eki, Türkiye Büyük MilletMeclisi Başkanlığının
29.5.1997 tarih ve 7/2812-6923/18870 sayılı yazılı
soru önergesinin cevabı ekte gönderilmektedir.

Bilgilerinizi arz ederim.

  İsmail Kahraman

  Kültür Bakanı

Eski adıyla Galata Mevlevihanesi yeni adıyla
Divan Edebiyatı Müzesi Bakanlığımıza
bağlı bir müzedir.

Tüm diğer müze ve ören yerlerinde
olduğu gibi bu müzeye de girişlerde ziyaretçilerden
giriş ücreti alınmakta olup, ileriki yıllarda
da bu uygulamaya devam edilecektir.

Ayrıca adı geçen yerin bir müze
olması sebebiyle cami, kilise, türbe ve tekke gibi
ibadethanelerle bir emsal teşkil etmemektedir.

3.- Adıyaman Milletvekili Celal Topkan'ın,
Adıyaman'daki biriket üreticilerine ilişkin
sorusu ve Maliye Bakanı Abdüllatif Şener'in
yazılı cevabı (7/2856)

Türkiye BüyükMilletMeclisi
Başkanlığına

Aşağıdaki sorularımın
Maliye Bakanı Abdüllatif Şener tarafından
yazılı olarak cevaplandırılmasını
arz ederim.

Saygılarımla.

  Celal Topkan

  Adıyaman

Türkiye'de çeşitli illerde konut
ve çevre düzenlemelerde kullanılmak üzere
biriket üretilmektedir. İnşaat sektöründe
kullanılan biriket de toptan satılmaktadır.

Bu nedenle;

1.Türkiye'de her ilde toptan biriket üreten
biriket üreticilerin tıpkı parakende satış
yapan işyerleri gibi değerlendirilerek yazarkasa kullanmakta
mıdır?

2.Adıyaman İlinde biriket üreticileri
toptan üretim ve satış yapmalarına karşın
parakendeci muamelesi görerek yazarkasa kullanılmaya
zorlanması doğru bir uygulama mıdır?

3.Adıyaman biriketçi esnafına
uygulanan yazarkasa uygulamasını ortadan kaldırıp,
gerekli düzeltmeyi yaptırıp Adıyaman
esnafının uğradığı mağduriyete
son vermeyi düşünüyor musunuz?

 T.C.

 Maliye Bakanlığı 24.6.1997

 Gelirler GenelMüdürlüğü

 Sayı : B.07.0.GEL.0.82/8211-19/26567

Türkiye BüyükMilletMeclisi
Başkanlığına

İlgi : Kanunlar Kararlar Dairesi Başkanlığı
KanunlarKararlar Müdürlüğünün 11.6.1997
tarih ve A.01.0.GNS.0.10.00.02-7/2856-7061/19208 sayılı
yazısı.

Tarafımdan cevaplandırılmak
üzere Adıyaman Milletvekili Sayın Celal Topkan
tarafından verilen ilgi yazı eki 7/2856-7061 sayılı
yazılı soru önergesinde belirtilen hususlara
ilişkin cevabımız aşağıda
açıklanmıştır.

Bilindiği üzere, Katma Değer Vergisi
Mükelleflerinin Ödeme Kaydedici Cihazları Kullanmaları
Mecburiyeti Hakkında 3100 sayılı Kanunla,
parakende mal satan veya hizmet ifa eden ve Vergi Usul Kanununa
göre fatura kullanma mecburiyeti olmayan satışları
bulunan birinci ve ikinci sınıf tacirlere ödeme
kaydedici cihazları (kamuoyunda bilinen adıyla yazar
kasaları) kullanma zorunluluğu getirilmiştir.

Fatura kullanma mecburiyeti olan satışlar
213 sayılı Vergi Usul Kanununun 232 nci maddesi
ile belirlenmiştir.

213 sayılı Vergi Usul Kanununun 232
nci maddesinde “Birinci ve ikinci sınıf tüccarlarla
defter tutmak mecburiyetinde olan çiftçiler;

1.Birinci ve ikinci sınıf tüccarlara;

2.Serbest meslek erbabına;

3.Kazançları götürü
usulde tespit olunan tüccarlara;

4.Defter tutmak mecburiyetinde olan 
çiftçilere;

5.Vergiden muaf esnafa.

Sattıkları emtia veya yaptıkları
işler için fatura vermek ve bunlar da fatura istemek
ve almak mecburiyetindedirler.

Yukarıdakiler dışında
kalanların, birinci ve ikinci tüccarlardan ve defter
tutmak mecburiyetinde olan çiftçilerden satın
aldıkları emtia veya onlara yaptırdıkları
iş bedelinin 10 000 000 lirayı geçmesi veya
bedeli 10 000 000 liradan az olsa dahi istemeleri halinde emtiayı
satanın veya işi yapanın fatura vermesi mecburidir.”
denilmiştir.

Buna göre;

1.Mal veya hizmet satışlarının
tamamı, toptan yani Vergi Usul Kanununun 232 nci maddesinde
sayılanlara olan veya her bir satışının
bedeli 10 000 000 lirayı aşan biriketçi esnafının
ödeme kaydedici cihazları kullanma mecburiyetleri
bulunmamaktadır. Ancak, Vergi Usul Kanununun
232 nci maddesinde sayılanlar dışında
kalanlara bedeli 10 000 000 lirayı aşmayan satışları
olan mükelleflerin ödeme kaydedici cihazları
kullanmaları gerekmektedir.

2.Bakanlığımıza intikal
eden benzeri olaylar dolayısıyla muhtelif tarihlerde
yukarıdaki açıklamalar doğrultusunda
Adıyaman Valiliğine gerekli bilgiler verilmiş
olup, uygulama yasal hükümler çerçevesinde
yürütülmektedir.

Bilgilerine arz ederim.

  Doç. Dr. Abdüllatif Şener

  Maliye Bakanı

4.- İstanbul Milletvekili Azmi Ateş'in,
Kapıdağ Müzesinden çalındığı
iddia edilen tarihî eserlere ilişkin sorusu ve Kültür
Bakanı İsmail Kahraman'ın yazılı
cevabı (7/2867)

Türkiye BüyükMilletMeclisi
Başkanlığına

Aşağıdaki sorularımın
KültürBakanı Sayın İsmail Kahraman
tarafından yazılı olarak cevaplandırılmasına
delaletlerinizi arz ederim.

Saygılarımla.  4.6.1997

  Dr. Azmi Ateş

  İstanbul

1.Kapıdağ Müzesinde, sergilenen
birçok eserin esrarengiz bir şekilde kaybolduğu
doğru mudur?

2.Doğru ise, Kapıdağ müzesinde
kaybolan eserlerin pek çoğunun Koç'lara ait
(Rahmi Koç, Mustafa Koç) Sadberk Hanım Müzesinde
bulunduğu veya bu müze aracılığıyla
korunduğu doğru mudur?

3.Bunlar doğru ise, bu konuda herhangi
bir işlem yapılmış mıdır?

4.Yapılmamış ise, yapılması
düşünülmekte midir?

5.Aynı şekilde, Kapıdağ
Yarımadasında yer alan İlhan Köyünün
tarihî konaklarından, mezar taşlarından
ve değerli türde tarihî eserlerden kaçırılmalar
olduğu doğru mudur?

6.İlhan Köyünde bir Lahit'le
Rahmi Koç'un özel olarak ilgilendiği, daha sonra
da aynı Lahit, başka bir kişi tarafından
sökülmek istendiği ve yakalandıkları
ve daha sonra bu iki kişinin Rahmi Koç tarafından
Tofaş'ta işe alındıkları doğru
mudur?

 T.C.

 Kültür Bakanlığı 25.6.1997

 Araştırma, Planlama ve Koordinasyon

 Kurulu Başkanlığı

 Sayı : B.16.0.APK.0.12.00.01.940-280

Konu : Yazılı Soru Önergesi

Türkiye BüyükMilletMeclisi
Başkanlığına

İlgi : T.B.M.M. Başkanlığının
12 Haziran 1997 gün ve KAN.KAR.MÜD. A.01.0.GNS.
0.10.00.02-07/2867-7119/19286 sayılı yazısı.

İstanbul Milletvekili Sayın Azmi Ateş'in
“Kapıdağ Müzesinden çalındığı
iddia edilen tarihî eserlere ilişkin” yazılı
soru önergesinin cevabı ekte gönderilmektedir.

Bilgilerinizi arz ederim.

  İsmail Kahraman

  Kültür Bakanı

Cevap 1.Kapıdağ'da müze yoktur,
kilise ve manastır kalıntıları bulunmaktadır.
Sözkonusu yerde Balıkesir Müze Müdürlüğünce
yapılan incelemede eski kaçak kazı çukurları
tespit edilmiş ve yüzeyde seramik parçaları,
sütun parçası ve çeşme yalağının
dışında herhangi bir esere rastlanmamıştır.
Yarımada sık maki ve çalılarla kaplı
olduğundan Jandarma tarafından gerekli takibin yapılması
oldukça zor olmaktadır.

Ancak Erdek İlçesine girişte
Kyzikos antik şehir kalıntıları bulunmaktadır.
Bu bölgeden çıkan veya çıkarılan
arkeolojik eserler yıllar içerisinde İstanbul
Arkeoloji ve Bursa müzelerine götürülmüş,
bilimsel kazılar sonucu çıkan eserler Erdek
kapalı eser deposuna, son yıllarda ortaya çıkan
eserlerin bir bölümü sözkonusu depoya, büyük
boyutta taşınamayan eserlerin bir bölümü
de Erdek Belediyesi önünde sahilde Müze Müdürlüğü
denetiminde sergilenmektedir. 1990 yılından önce
Kaymakamlık binası önünde sergilenmekte
olan bazı eserlerin kaybolduğu tespit edilmiş
ve Bakanlığımızca gerekli işlemler
yapılmıştır. 1990 yılından
sonra Erdek Belediyesi önünde sergilenen eserlerle ilgili
herhangi bir kaybın sözkonusu olmadığı
Müze Müdürlüğünce bildirilmiştir.

Cevap 2.Bugüne kadar Kapıdağ'dan
kaybolan herhangi bir eserin SadberkHanım Müzesinde
bulunduğu tespit edilmemiştir.

Cevap 3.Böyle bir kayıp olmadığı
için herhangi bir işlem sözkonusu değildir.

Cevap 4.Basında çıkan
haberler ihbar olarak değerlendirilerek, Balıkesir
Müze Müdürlüğü Jandarma ile koordineli
olarak konu ile ilgili araştırmalara başlamış
olup, incelemelere devam edilmektedir.

Cevap 5.Kapıdağ yarımadasında
yeralan İlhan Köyünün tarihî konaklarından
eser kaçırıldığı yapılan
inceleme sonucunda tespit edilmiştir. Yapan veya yaptıran
şahıslarla ilgili jandarma tarafından inceleme
yapılmış köy muhtarı Nurettin
Kutlugil ile köy ihtiyar heyetinden Ali Aygör'ün
ifadelerine başvurulmuş fakat bir sonuç alınamamıştır.
Bu konuda vuku bulan tek olayda köy içerisinde, limanın
karşısında bulunan ve Rahmi Koç'a ait
olan ahşap evin üst tavan kısmı ve merdivenlerinin
testere ile kesilerek Rahmi Koç'a götürüldüğü
belirlenmiş, Müze Müdürlüğünce
de sözkonusu evin maili inhidam durumunda olduğu ve tescilli
olmadığı tespit edilmiştir.

Köyde bulunan evlerin tesciline esas olmak üzere
gerekli çalışmalar başlatılmıştır.
Rahmi Koç hakkında yapılan soruşturma
sonucunda sözkonusu evin kendine ait olduğu koruma altında
bulunmadığı gerekçesi ile müsnet
suçtan hakkında kamu davası açılmamasına
ve kamu adına takibata yer olmadığına
karar (Karar No : 1997/157) verilmiştir.

Cevap 6.Müze Müdürlüğünce
köyde yapılan araştırmada Rahmi Koç'un
senede bir kere köye geldiği duyumu alınmıştır.

1989 yılında Seyfettin Eşkin
ve Erol Göksu A. Ağıyapıcı Köyünde
19. yüzyıla ait açıkta bulunan tarihî
bir taşı götürmek istemeleri suçundan
yargılanmışlar ve taşın 2863
sayılı Yasa kapsamında olmaması ve
üzerlerine yüklenen suçu işlediklerine
dair yeterli delil bulunmadığından Erdek Sulh
Ceza Mahkemesinin 1991/227 No.lu kararı ile beraat etmişlerdir.
Rahmi Koç tarafından Tofaş'ta kimlerin işe
alındığı konusunda herhangi bir bilgimiz
bulunmamaktadır.

TUTANAĞIN SONU




















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












