


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 21 CİLT : 69 YASAMA
YILI : 3



T. B. M. M.
TUTANAK
DERGİSİ


130 uncu
Birleşim (Olağanüstü)
18 . 9 . 2001 Salı


İ Ç İ N D E K İ L E R
I. - GEÇEN TUTANAK ÖZETİ
II. - GELEN KÂĞITLAR
III. - BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1. - Türkiye Cumhuriyeti Ziraat Bankası, Türkiye Halk Bankası Anonim
Şirketi ve Türkiye Emlak Bankası Anonim Şirketi Hakkında Kanunda Değişiklik
Yapılmasına Dair Kanun Tasarısının geri verilmesine ilişkin Başbakanlık
tezkeresi (3/879)
B) Gensoru, Genel Görüşme, Meclİs SoruşturmasI
ve Meclİs AraştIrmasI Önergelerİ
1. - Adana Milletvekili Yakup
Budak ve 19 arkadaşının, tütün ekicilerinin sorunlarının araştırılarak alınması
gereken önlemlerin belirlenmesi amacıyla Meclis araştırması açılmasına ilişkin
önergeleri (10/207)
2. - Van Milletvekili Fethullah Erbaş ve 22 arkadaşının, Çingene asıllı
vatandaşların sorunlarının araştırılarak alınması gereken önlemlerin
belirlenmesi amacıyla Meclis araştırması açılmasına ilişkin önergeleri (10/208)
IV. - ÖNERİLER
A) DanIşma Kurulu Önerİlerİ
1. - Türkiye Cumhuriyeti Anayasasının Bazı Maddelerinin Değiştirilmesine
Dair Kanun Teklifinin Anayasa Komisyonundaki görüşmelerinin tamamlanabilmesi
maksadıyla Genel Kurul çalışmalarına 24.9.2001 Pazartesi gününe kadar ara
verilmesine ilişkin Danışma Kurulu önerisi
V. - SEÇİMLER
A) Komİsyonlarda AçIk Bulunan Üyelİklere Seçİm
1. - Adalet, Millî Savunma, İçişleri, Dışişleri; Millî Eğitim, Kültür,
Gençlik ve Spor; Bayındırlık, İmar, Ulaştırma ve Turizm; Çevre; Sağlık, Aile,
Çalışma ve Sosyal İşler; Tarım Orman ve Köy İşleri; Sanayi, Ticaret, Enerji,
Tabiî Kaynaklar, Bilgi ve Teknoloji; Türkiye Büyük Millet Meclisi Hesaplarını
İnceleme, Dilekçe, Plan ve Bütçe, Kamu İktisadi Teşebbüsleri ve İnsan Haklarını
İnceleme Komisyonlarında açık bulunan üyeliklere seçim



I. - GEÇEN TUTANAK ÖZETİ

TBMM Genel Kurulu saat 15.00'te açıldı.
Vefat eden Elazığ Milletvekili Ali Rıza Septioğlu'nun aziz hatırası
önünde ve Amerika Birleşik Devletlerinde terörist saldırılarda yaşamını
yitirenlerin anısına 1 dakikalık saygı
duruşunda bulunuldu.
TBMM Başkanı Ömer İzgi, Amerika Birleşik Devletlerinin 11 Eylül 2001
Salı günü insanlık tarihinin en ağır terör saldırılarına maruz kalması
nedeniyle, Türkiye Büyük Millet Meclisinin tüm üyeleri adına, dostumuz ve
müttefikimiz Amerikan Halkının büyük acısını yürekten paylaştığına ve Amerikan
Ulusuna başsağlığı dilediğine ilişkin bir konuşma yaptı.
Dışişleri Bakanı İsmail Cem, Amerika Birleşik Devletlerinde vuku bulan
terörist saldırılara ilişkin gündemdışı açıklamada bulundu; SP Malatya
Milletvekili Mehmet Recai Kutan, MHP Hatay Milletvekili Mehmet Şandır, ANAP Van
Milletvekili Kâmran İnan, AKP Kayseri Milletvekili Abdullah Gül, DSP Ankara
Milletvekili Aydın Tümen, DYP Kahramanmaraş Milletvekili Mehmet Sağlam da aynı
konuda grupları adına görüşlerini belirttiler.
Görüşmeleri izlemek üzere Genel Kurulu ziyaret eden Bulgaristan Tarım ve
Ormancılık Bakanı Mehmet Dikme ve beraberindeki parlamento heyetine,
Başkanlıkça "hoş geldiniz" denildi.
Türkiye Büyük Millet Meclisinin, Türkiye Cumhuriyeti Anayasasının Bazı
Maddelerinin Değiştirilmesi Hakkında Kanun Teklifini görüşmek üzere, Anayasanın
93 üncü ve Türkiye Büyük Millet Meclisi İçtüzüğünün 7 nci maddeleri gereğince
17 Eylül 2001 Pazartesi günü saat 15.00'te olağanüstü toplantıya çağrılmasına
ilişkin Başkanlık duyurusu;
Açık bulunan Ulaştırma Bakanlığına, İzmir Milletvekili Oktay Vural'ın, 
Açık bulunan Devlet Bakanlığına, Ankara Milletvekili Nejat Arseven'in,
İstifa eden ve istifası kabul edilen Isparta Milletvekili Erkan
Mumcu'dan boşalan Turizm Bakanlığına, Gaziantep Milletvekili Mustafa Taşar'ın,
Atandıklarına; 
Türkiye Büyük Millet Meclisi Genel Kurulunca 27.6.2001 gününde kabul
edilen 4696 sayılı Memurlar ve Diğer Kamu Görevlilerinin Yargılanması Hakkında
Kanunda Değişiklik Yapılmasına Dair Kanunun, 
Türkiye Büyük Millet Meclisince
20.6.2001 gününde kabul edilen 4685 sayılı Tütün, Tütün Mamulleri, Tuz
ve Alkol İşletmeleri Genel Müdürlüğünün Yeniden Yapılandırılması ile Tütün ve
Tütün Mamullerinin Üretimine, İç ve Dış Alım ve Satımına, 4046 sayılı Kanunda
ve 233 sayılı Kanun Hükmünde Kararnamede Değişiklik Yapılmasına Dair Kanunun, 
Türkiye Büyük Millet Meclisince bir daha görüşülmek üzere geri
gönderildiğine;
İlişkin Cumhurbaşkanlığı tezkereleri,
Genel Kurulun bilgisine sunuldu.
Devlet Bakanı Abdulhalûk Mehmet Çay'ın, 13-16 Haziran 2001 tarihlerinde
Tiflis'te yapılan Türkiye-Gürcistan Karma Ekonomik Komisyonu 3 üncü Dönem
Toplantısına katılmak üzere bir heyetle birlikte Gürcistan'a yaptığı resmî
ziyarete, Bursa Milletvekili Burhan Orhan'ın da,
Devlet Bakanı Faruk Bal'ın, 6-8 Haziran 2001 tarihlerinde New York'ta
yapılan Birleşmiş Milletler İstanbul+ 5 Genel Kurul 25 inci Özel Oturumuna
katılmak üzere bir heyetle birlikte 5-13 Haziran 2001 tarihleri arasında
Amerika Birleşik Devletlerine yaptığı resmî ziyarete, Ankara Milletvekili Sedat
Çevik ve İstanbul Milletvekili Ediz Hun'un da,
Çalışma ve Sosyal Güvenlik Bakanı Yaşar Okuyan'ın, Uluslararası Çalışma
Örgütü (ILO)'nun, 3-22 Haziran 2001 tarihlerinde Cenevre'de yapılan 89 uncu
Genel Konferansına katılmak üzere bir heyetle birlikte İsviçre'ye yaptığı resmî
ziyarete, Ankara Milletvekili Ali Işıklar, İstanbul Milletvekili Rıdvan Budak
ve İstanbul Milletvekili A. Emre Kocaoğlu'nun da,
Enerji ve Tabiî Kaynaklar Bakanı Zeki Çakan'ın, Bakü'de düzenlenen 8
inci Uluslararası Hazar Petrol ve Gaz Sergi ve Konferansına katılmak ve
görüşmelerde bulunmak üzere bir heyetle birlikte 4-7 Haziran 2001 tarihleri
arasında Azerbaycan'a yaptığı resmî ziyarete, İstanbul Milletvekili Şamil
Ayrım'ın da,
Devlet Bakanı ve Başbakan Yardımcısı A.Mesut Yılmaz'ın, görüşmelerde
bulunmak üzere bir heyetle birlikte 1 Haziran 2001 tarihinde Kuzey Kıbrıs Türk
Cumhuriyetine yaptığı resmî ziyarete, Denizli Milletvekili Beyhan Aslan'ın da,
Devlet Bakanı Rüştü Kâzım Yücelen'in, Türkiye Radyo-Televizyon Kurumu
Genel Müdürlüğünün Bakü'de kurduğu temsilciliğinin açılış törenine katılmak
üzere 1-3 Haziran 2001 tarihleri arasında bir heyetle birlikte Azerbaycan'a
yaptığı resmî ziyarete, Bitlis Milletvekili Yahya Çevik, Çorum Milletvekili
Yasin Hatiboğlu, Edirne Milletvekili Ali Ahmet Ertürk, Hatay Milletvekili Hakkı
Oğuz Aykut ve Hatay Milletvekili Mehmet Nuri Tarhan'ın da,
Tarım ve Köyişleri Bakanı Hüsnü Yusuf Gökalp'in, vaki davete icabetle
Türkiye-Azerbaycan Tarım Yürütme Komitesi 2 nci Dönem Toplantısına katılmak
üzere bir heyetle birlikte 17-21 Temmuz 2001 tarihlerinde Azerbaycan'a yaptığı
resmî ziyarete, Giresun Milletvekili Mustafa Yaman, Kars Milletvekili Arslan
Aydar ve Samsun Milletvekili Ahmet Aydın'ın da
İştirak etmesinin uygun görüldüğüne ilişkin Başbakanlık tezkereleri
kabul edildi.
TBMM Başkanlık Divanında açık bulunan ve Anavatan Partisi Grubuna düşen
Başkanvekilliğine, grubunca aday gösterilen, Aydın Milletvekili Yüksel Yalova, 
Anayasa Komisyonunda açık bulunan ve Adalet ve Kalkınma Partisi Grubuna
düşen üç üyeliğe, gurubunca aday gösterilen, Bursa Milletvekili Ertuğrul
Yalçınbayır, İstanbul Milletvekili Mehmet Ali Şahin ve Kayseri Milletvekili
Sadık Yakut,
Anayasa Komisyonunda açık bulunan ve Saadet Partisi Grubuna düşen iki
üyeliğe, grubunca aday gösterilen, Kahramanmaraş Milletvekili Mustafa Kamalak
ve Trabzon Milletvekili Şeref Malkoç, 
Seçildiler.
18 Eylül 2001 Salı günü saat 15.00'te toplanmak üzere, birleşime
17.10'da son verildi.



Ömer İzgi










Başkan













Levent Mıstıkoğlu


Sebahattin Karakelle







Hatay


Erzincan







Kâtip Üye


Kâtip Üye




No. :177
II. - GELEN KÂĞITLAR
18.9.2001 SALI
Sözlü
Soru Önergeleri
1. - İstanbul Milletvekili Osman Yumakoğulları'nın, bor, altın ve
petrol yatakları rezervlerine ilişkin
Enerji ve Tabiî Kaynaklar Bakanından sözlü soru önergesi (6/1575) (Başkanlığa
geliş tarihi: 18.9.2001)
2. - İstanbul Milletvekili Osman Yumakoğulları'nın, deprem vergilerine
ilişkin Başbakandan sözlü soru önergesi (6/1576) (Başkanlığa geliş tarihi:
18.9.2001)
Yazılı Soru Önergeleri
1. - Hatay Milletvekili Metin Kalkan'ın, Türk Lirasının değer kazanması
için yapılan çalışmalara ilişkin Başbakandan yazılı soru önergesi (7/4720)
(Başkanlığa geliş tarihi: 7.9.2001)
2. - Afyon Milletvekili İsmet Atilla'nın kapanan veya üretimini azaltan
sanayi kuruluşlarına ilişkin Başbakandan yazılı soru önergesi (7/4721)
(Başkanlığa geliş tarihi: 14.9.2001)
3. - Afyon Milletvekili İsmet Attila'nın, Afyon-Yıprak Belediyesi
hesaplarının incelenmesine ilişkin İçişleri Bakanından yazılı soru önergesi
(7/4722) (Başkanlığa geliş tarihi: 14.9.2001)
4. - Balıkesir Milletvekili İlyas Yılmazyıldız'ın, karayollarında
meydana gelen kazalara ve yol inşaatlarına ilişkin Bayındırlık ve İskân
Bakanından yazılı soru önergesi (7/4723) (Başkanlığa geliş tarihi: 17.9.2001)
5. - Karaman Milletvekili Zeki Ünal'ın, öğretmen atamalarına ilişkin
Millî Eğitim Bakanından yazılı soru önergesi (7/4724) (Başkanlığa geliş tarihi:
17.9.2001)
6. - Karaman Milletvekili Zeki Ünal'ın, Albayrak Şirketler Grubu
soruşturmasına ilişkin İçişleri Bakanından yazılı soru önergesi (7/4725)
(Başkanlığa geliş tarihi: 17.9.2001)
7. - Trabzon Milletvekili Orhan Bıçakçıoğlu'nun, bir bakan danışmanına
işkence yapıldığı iddialarına ilişkin İçişleri Bakanından yazılı soru önergesi
(7/4726) (Başkanlığa geliş tarihi: 18.9.2001)
8. - İstanbul Milletvekili Bülent Akarcalı'nın, özel cep telefonu
şirketlerinin konuşmaları dinleyip
dinlemediğine ilişkin Ulaştırma Bakanından yazılı soru önergesi (7/4727)
(Başkanlığa geliş tarihi: 18.9.2001)
9. - Ankara Milletvekili Cemil Çiçek'in, terörle mücadele konusunda
Bakanlıkça yapılan çalışmalara ilişkin Dışişleri Bakanından yazılı soru
önergesi (7/4728) (Başkanlığa geliş tarihi: 18.9.2001) 
Meclis Araştırması Önergeleri
1. - Adana Milletvekili Yakup Budak ve 19 Arkadaşının, tütün
ekicilerinin sorunlarının araştırılarak alınması gereken önlemlerin
belirlenmesi amacıyla Anayasanın 98 inci, İçtüzüğün 104 ve 105 inci maddeleri uyarınca bir Meclis
araştırması açılmasına ilişkin önergesi
(10/207) (Başkanlığa geliş tarihi: 03.7.2001)
2. - Van Milletvekili Fethullah Erbaş ve 23 Arkadaşının, çingene asıllı
vatandaşların sorunlarının araştırılarak alınması gereken önlemlerin
belirlenmesi amacıyla Anayasanın 98 inci, İçtüzüğün 104 ve 105 inci maddeleri
uyarınca bir Meclis araştırması açılmasına ilişkin önergesi (10/208)
(Başkanlığa geliş tarihi: 10.7.2001)
BİRİNCİ OTURUM
Açılma Saati : 15.00
18 Eylül 2001 Salı
BAŞKAN : Başkanvekili Ali ILIKSOY
KÂTİP ÜYELER : Sebahattin KARAKELLE
(Erzincan), Levent MISTIKOĞLU (Hatay)
BAŞKAN - Sayın milletvekilleri, Türkiye Büyük Millet Meclisinin 130 uncu
Birleşimini açıyorum.
Toplantı yetersayımız vardır; gündeme geçiyoruz.
Başbakanlığın İçtüzüğün 75 inci maddesine göre verilmiş bir tezkeresi
vardır; okutuyorum:
III. - BAŞKANLIĞIN GENEL KURULA SUNUŞLARI
A)
TEZKERELER VE ÖNERGELER
1. - Türkiye Cumhuriyeti Ziraat Bankası,
Türkiye Halk Bankası Anonim Şirketi ve Türkiye Emlak Bankası Anonim Şirketi
Hakkında Kanunda Değişiklik Yapılmasına Dair Kanun Tasarısının geri verilmesine
ilişkin Başbakanlık tezkeresi (3/879)
2.7.2001
Türkiye
Büyük Millet Meclisi Başkanlığına
İlgi: 30/1/2001 tarihli ve B.02.0.KKG.0.10/101-136/524 sayılı yazımız.
İlgi yazımızla Başkanlığınıza sunulan "Türkiye Cumhuriyeti Ziraat
Bankası, Türkiye Halk Bankası Anonim Şirketi ve Türkiye Emlak Bankası Anonim
Şirketi Hakkında Kanunda Değişiklik Yapılmasına Dair Kanun Tasarısı"nın
İçtüzüğün 75 inci maddesine göre geri gönderilmesini arz ederim.
  Bülent Ecevit
  Başbakan
BAŞKAN - Plan ve Bütçe Komisyonunda bulunan tasarı hükümete geri
verilmiştir. 
İki adet Meclis araştırması önergesi vardır; okutuyorum:
B) Gensoru, Genel Görüşme, Meclİs SoruşturmasI
ve Meclİs AraştIrmasI Önergelerİ
1. -
Adana Milletvekili Yakup Budak ve 19 arkadaşının, tütün ekicilerinin
sorunlarının araştırılarak alınması gereken önlemlerin belirlenmesi amacıyla
Meclis araştırması açılmasına ilişkin önergeleri (10/207)
Türkiye
Büyük Millet Meclisi Başkanlığına
Ülkemizde son yıllarda uygulanan yanlış tarım politikaları nedeniyle zor
günler yaşayan çiftçilerimizin büyük bir kesimini oluşturan tütün üreticileri
büyük bir sıkıntı içerisindedir. Tütünle ilgili yapılan son düzenlemelerle,
tütün üreticilerimizin sorunlarını daha da artırmıştır.
Tütün ekicilerinin sorunlarının araştırılarak alınması gereken
tedbirlerin belirlenmesi amacıyla Anayasanın 98 inci, TBMM İçtüzüğünün 104 üncü
ve 105 inci maddeleri gereğince Meclis araştırması açılmasını arz ederiz.
Saygılarımızla.



 1- Yakup Budak


(Adana)




 2- Azmi Ateş


(İstanbul)




 3- Zeki Çelik


(Ankara)




 4- Mustafa Geçer 


(Hatay)




 5- Musa Demirci


(Sıvas)




 6- Ali Gören


(Adana)




 7- Akif Gülle


(Amasya)




 8- Mahmut Göksu


(Adıyaman)




 9- Faruk Çelik


(Bursa)




10- Eyüp
  Fatsa


(Ordu)




11-
  Hüseyin Karagöz


(Çankırı)




12- Avni
  Doğan


(Kahramanmaraş)




13- Latif
  Öztek


(Elazığ)




14- Ahmet
  Karavar


(Şanlıurfa)




15- Yahya
  Akman


(Şanlıurfa)




16- Mehmet
  Batuk


(Kocaeli)




17-
  Fethullah Erbaş


(Van)




18-
  Alaattin Sever Aydın


(Batman)




19- Ahmet
  Sünnetçioğlu


(Bursa)




20- Mehmet
  Bekâroğlu


(Rize)




Gerekçe:
Son yıllarda, Türkiye'de, tarımsal yapıyı alt üst eden düzenlemeler
yapılmaktadır. IMF'nin isteği doğrultusunda çıkarılan kanunlar, Türk çiftçisini
bitirme noktasına getirmiştir. Tarım ile ilgili politikalar belirlenirken,
konunun uzmanları ve taraflarının görüş ve önerileri doğrultusunda değil,
uluslararası kuruluşların isteklerine göre düzenlemeler yapılmaktadır. IMF'nin
isteği doğrultusunda önce Tarım Satış Kooperatifleri, ardından şeker ve en son
tütün ile ilgili düzenlemeler yapıldı. Bu düzenlemeyle şekerde olduğu gibi,
tütünde de üretim yapmayı değil, üretim yapmamanın taahhüdü IMF ve Dünya
Bankasına verildi. Ülkemiz tütün tarımı ve tütün üreticileri yok edilmeden
konunun acilen incelenmesinde zaruret vardır. 
Türkiye'de tütün ekimi ile uğraşan aile sayısı 600 000'nin üzerindedir.
Yaklaşık üç milyon nüfus tütün tarımından geçimini sağlamaktadır. 250 000
hektar alanda tütün tarımı yapılmaktadır. Yıllık üretimi 270 000 tondur. Aile
başına üretim yaklaşık 500 kilogramdır. Bu parasal değerler olarak 1 000 dolar
demektir. Ortalama 5 kişilik bir ailede kişi başına, en iyi tahminle, 200 dolar
brüt gelir düşmektedir. 
Ülkemizde kişi başına gelir 3 000 dolardan, 57 nci hükümetin uyguladığı
ekonomik programlarla, 2 500 dolarlara gerilemiştir. Tütün üreticisinin yıllık
geliri yaklaşık 200 dolar olduğuna göre, bu kesimin ülke ortalamasının çok çok
altında bir gelire sahip olduğu açıkça görülmektedir. 
Hükümet doğrudan destekleme yapacağını iddia etmektedir. Aile başına
ortalama 5 dekar alanda tütün tarımı yapılmaktadır. Dolayısıyla 5 dekar için
doğrudan gelir desteği 25 dolar eder. Dekara 5 dolar verip, tütün ekme, bununla
geçin denmesi, çiftçimizi sorunlarıyla baş başa bırakmak demektir. Örneğin,
Adana'nın Yüreğir'e bağlı Baklalı Beldesindeki tütün üreticisine dekara 5 dolar
vermek, onların hangi sorununu çözer? Adıyaman'ın Kahta'sındaki tütün
üreticisinin hangi sıkıntısını giderir? 
Ayrıca, yabancı menşeli tütün üretilebileceği şeklindeki tezler de
havada kalmaktadır. Zira, yetiştirilen toprak vasfı itibariyle yerli tütün
üretilen topraklarda yabancı tütün üretme imkânı bulunmamaktadır. Gerekli olan
gübre, tohum gibi yüksek maliyetli girdiler nedeniyle zaten ektiği ürünün
karşılığını alamayan tütün üretici ve tüccarlarına yüksek maliyetli kurutma
tesisleri dayatılması, yabancı sermayeye, âdeta, davetiye çıkarılmasıdır.
Dolayısıyla, burada da üreticiler, çokuluslu tekellerin hegemonyası altına
girecektir. Reji dönemindeki kolculuk sistemine benzer yeni bir dönem
başlatılmış olacaktır. 
Tütün ekiminden vazgeçildiğinde hangi alternatif ürün ekecektir? Yeni
ürünler tütün üreticisinin gelir düzeyini nasıl etkileyecektir? Zaten,
girdilerdeki yüksek maliyetler çiftçiyi perişan etmektedir. 
Milyonlarca kişinin geçimini ve istihdamını sağlayan tütün üretiminden
vazgeçmek demek, büyük şehirlere göç olması ve işsizliğin artması demektir. Bu
da, ülkemizin sosyal sorunlarının daha da katmerleşmesine sebep olacaktır. 
Ülkemiz genelinde milyonlarca insanımızı açlığa ve sefalete itecek,
yanlış tarım politikaları, aynı zamanda, ülkemizi, yabancı tekellerin pazarı
haline getirecektir. Sosyal ve ekonomik anlamda tam bir yıkım getirecektir. 
Yukarıda belirtildiği üzere, tütün üreticileri büyük bir çaresizliğin
ortasına itilmektedir. Toplumumuzun bir kesimindeki rahatsızlık, toplumdaki
diğer kesimleri de etkiler. Toplumun güçlü olması, bütün kesimlerin, sosyal
devletin adil bir bölüşüm politikasıyla gerçekleşir. Tütün üreticilerinin
sorunlarının çözümüne yönelik politika geliştirme çalışmalarının bir an evvel
yapılması gereklidir. 
BAŞKAN- Önerge bilgilerinize sunulmuş olup, gündemdeki yerini alacak ve
Meclis araştırması açılıp açılmaması hususundaki öngörüşme, sırası geldiğinde
yapılacaktır. 
Diğer önergeyi okutuyorum:
2. - Van Milletvekili Fethullah Erbaş ve
22 arkadaşının, Çingene asıllı vatandaşların sorunlarının araştırılarak
alınması gereken önlemlerin belirlenmesi amacıyla Meclis araştırması açılmasına
ilişkin önergeleri. (10/208)
Türkiye
Büyük Millet Meclisi Başkanlığına
Ülkemizde yaşayan ve Türk vatandaşı olan çingenelerin sorunlarını
araştırmak amacıyla Anayasanın 98 inci, İçtüzüğün 104 ve 105 inci maddeleri
uyarınca bir Meclis araştırması açılmasını arz ve teklif ederiz.



1-
  Fethullah Erbaş


(Van)




2- Osman
  Pepe


(Kocaeli)




3-
  Abdullah Veli Seyda


(Şırnak)




4- Nezir
  Aydın


(Sakarya)




5- Hüseyin
  Kansu


(İstanbul)




6- Mustafa
  Geçer


(Hatay)




7- Yahya
  Akman


(Şanlıurfa)




8- Mahfuz
  Güler


(Bingöl)




9- Mehmet
  Batuk 


(Kocaeli)




10- Mehmet
  Bekâroğlu


(Rize)




11- Ahmet
  Sünnetçioğlu


(Bursa)




12- Yakup
  Budak


(Adana)




13- Ahmet
  Karavar


(Şanlıurfa)




14- Dengir
  Mir Mehmet Fırat


(Adıyaman)




15-
  Nurettin Aktaş


(Gaziantep)




16- İsmail
  Alptekin


(Bolu)




17- Mehmet
  Özyol


(Adıyaman)




18- Ali
  Sezal


(Kahramanmaraş)




19- Mehmet
  Çiçek


(Yozgat)




20- Yasin
  Hatiboğlu


(Çorum)




21- Osman
  Aslan


(Diyarbakır)




22- Mehmet
  Altan Karapaşaoğlu


(Bursa)




23- Ayşe
  Nazlı Ilıcak


(İstanbul)




24- Kamer
  Genç


(Tunceli)




Gerekçe:
Bilindiği gibi ülkemizin hemen her yerinde Çingenelere rastlamak
mümkündür. Türk vatandaşı olan bu insanlar Türk toplumu içerisinde asırlardır
yaşamalarına rağmen, büyük ölçüde toplum dışına itilmişliğin psikolojik
ıstırabını çekmektedirler. Çingeneler başka ülkelerde soykırıma uğramışlar,
ezilmişler, itilmişler, toplum dışına atılmışlar; ancak, bizim ecdadımız,
Çingenelerin kimliklerini tanımış, Rumeli topraklarında yaşayan Çingeneler,
idarî, malî ve askerî işlerini düzenlemek amacıyla kurulan Rumeli Eyaletine
bağlı bir sancak Osmanlı Devletinde yerini almış, Çingene Beyi veya Mir-i
Kıptiyan olarak isimlendirilen ve sancak beyi yetkilerine sahip bir bey
tarafından yönetilmişlerdir. Ülkemizde Çingenelere bölgelere göre çeşitli
isimler verilmiştir. Ülkemizin çeşitli bölgelerinde Çingene asıllılar, roman,
dom, mutrip, poşa veya boşa, karaçi, abdal, esmer vatandaş, beyzade adıyla
bilinmektedirler. Yaşantılarına gelince; büyük bir bölümü şehirlere yerleşmiş,
iş güç sahibi olmuşlardır. Sanata yatkın olduklarından dolayı da çoğu sanatkâr
olmuş ve yaşantılarını sürdürmektedirler.
Diğer bir bölümü ise, göçebe geleneklerini terk etmeyerek, kışları sıcak
bölgelerde, yazları ise şehirlerin dış semtlerinde hayatlarını sürdürmeye
çalışmaktadırlar. Eskiden yaylı at arabaları kullanırken, şimdi, bu arabaların
yerlerini motorlu araçlar almıştır. Kamyon, minibüs, taksi gibi araçlarla
gezginliklerini sürdürmektedirler. 
Anayasamızın Dördüncü Bölümünün 66 ncı maddesinde "Türk Devletine
vatandaşlık bağıyla bağlı olan herkes Türktür" denilmektedir. Buna göre,
Çingene asıllı vatandaşlarımızın hepsi Türktür. Kanun önünde Türk olan
Çingenelerin toplum içindeki yaşantılarına baktığımız zaman, daima Çingene
olduklarını gizlemek zorunda kalmaları, birbirleri dışında kız alıp
vermelerinin, âdeta, imkânsız olması, kimliklerini açıklamaları halinde devlet
dairesine girmeden tutun da komşuluk münasebetlerine kadar bir sürü güçlükle
karşılaştıkları da bir gerçektir. Resmî mercilerin de Çingenelere bakış açısı,
hep önyargıların gölgesi altında olmuştur. Mesela, 1995 yılında basılan Millî
Eğitim Bakanlığına ait Örnekleriyle Türkçe Sözlük ve Türk Dil Kurumuna ait 1998
yılında basılan Türkçe Sözlükte "Çingenece, Çingenelik,
Çingeneleşmek" sözcükleri için cimri, hasis, açgözlü, arsız, yüzsüz,
hayasız, çığırtkan, alçak gibi sıfatlarla vasıflandırılmışlardır. Türk
Ansiklopedisinin 54 ve 55 inci sayfalarında "Çingenelerin yaşamları,
sosyal ve kültürel seviyeleri düşüktür. Yetmişikibuçuk millet olarak
bilinirler. Pis insanlardır. Çocuk ve hayvan çalıp satarlar, gizli fuhuş yaparlar"
denilmekte, bunların dışındaki ansiklopedi ve sözlüklerde daha ağır cümleler
kullanılmaktadır. 
Ülkemizde resmî makamlara göre 500 000 civarında; ama, Çingenelere göre
de 2,5 milyon civarında Çingene asıllı olduğu ve bunları yeterince bilmediğimiz
bir vakıadır. Toplumun bazı kesimleri Çingenelerin, inançsız, nikâhsız,
sünnetsiz olduklarını sanmış, bu nedenlerle de Çingenelere kız alıp vermemişler
ve onları İslam dışı saymışlardır. Din adına birçok hurafeler üretilmiştir.
Kur'an ile, hadis ile ilgisi olmayan birçok hikâye ve hurafe Çingeneler için
üretilmiştir. İslam için tüm insanların Adem ile Havva Anamızın çocukları
olduğu, bütün müminlerin kardeş olduğu ilkesi gözardı edilmeye çalışılmıştır.
Çingenelerin Türkiye'de yaşayanları Müslümandır ve büyük bir bölümü de
dinlerine bağlı mütedeyyin insanlar olarak hayatlarını sürdürmektedirler.
Çingenelerin toplum içinde karşılaştıkları zorluklar ve önyargılı davranışların
yıkılması için bu araştırma önergesini vermek mecburiyetinde kaldım. Atomu
parçalayan Albert Einstein "önyargılardan kurtulmak, bir atomu
parçalamaktan daha zordur" demiş. Biz toplumumuzu bu önyargılardan
kurtarmak için bilginin ışığında toplumumuzu aydınlatırsak bu sorunlar
çözümlenmiş olur. Bu görev herkesten önce Yüce Parlamentomuza düşer
inancındayız.
BAŞKAN - Önerge bilgilerinize sunulmuş olup, gündemdeki yerini alacak ve
Meclis araştırması açılıp açılmaması hususundaki öngörüşme, sırası geldiğinde
yapılacaktır. 
Danışma Kurulunun bir önerisi vardır, önce okutup işleme alacağım, sonra
oylarınıza sunacağım.
IV. - ÖNERİLER
A) DanIşma Kurulu Önerİlerİ
1. - Türkiye Cumhuriyeti Anayasasının
Bazı Maddelerinin Değiştirilmesine Dair Kanun Teklifinin Anayasa Komisyonundaki
görüşmelerinin tamamlanabilmesi maksadıyla Genel Kurul çalışmalarına 24.9.2001
Pazartesi gününe kadar ara verilmesine ilişkin Danışma Kurulu önerisi
Danışma
Kurulu Önerisi
No. : 77  Tarihi : 18.9.2001
Türkiye Cumhuriyeti Anayasasının Bazı Maddelerinin Değiştirilmesine Dair
Kanun Teklifinin Anayasa Komisyonundaki görüşmelerinin tamamlanabilmesi
maksadıyla Genel Kurul çalışmalarına 24.9.2001 Pazartesi gününe kadar ara
verilmesinin Genel Kurulun onayına sunulması Danışma Kurulunca uygun
görülmüştür. 









Ömer İzgi










Türkiye
  Büyük Millet Meclisi










Başkanı







Aydın
  Tümen 


İsmail
  Köse







DSP Grubu
  Başkanvekili


MHP Grubu
  Başkanvekili







Beyhan
  Aslan


Turhan
  Güven







ANAP Grubu
  Başkanvekili


DYP Grubu
  Başkanvekili







Hüseyin
  Çelik


Yasin
  Hatiboğlu







AK Parti
  Grubu Başkanvekili


Saadet P.
  Grubu Başkanvekili




BAŞKAN - Önerinin leh ve aleyhinde söz isteği?.. Yok.
Öneriyi yeniden okutup oylarınıza sunacağım:
Danışma Kurulu Önerisi
No. : 77  Tarihi : 18.9.2001
Türkiye Cumhuriyeti Anayasasının Bazı
Maddelerinin Değiştirilmesine Dair Kanun Teklifinin Anayasa
Komisyonundaki görüşmelerinin tamamlanabilmesi maksadıyla Genel Kurul
çalışmalarına 24.9.2001 Pazartesi gününe kadar ara verilmesinin Genel Kurulun
onayına sunulması Danışma Kurulunca uygun görülmüştür.
BAŞKAN - Öneriyi oylarınıza sunuyorum: Kabul edenler... Etmeyenler... Öneri kabul edilmiştir.
Gündemin "Seçim kısmına" geçiyoruz.
Türkiye Büyük Millet Meclisi Başkanlık Divanında boş bulunan
başkanvekilliği için aday gösterme işlemi henüz tamamlanmamıştır; bu nedenle,
bu seçimi yapamıyoruz.
V. - SEÇİMLER
A) Komİsyonlarda AçIk Bulunan Üyelİklere Seçİm
1. - Adalet, Millî Savunma, İçişleri,
Dışişleri; Millî Eğitim, Kültür, Gençlik ve Spor; Bayındırlık, İmar, Ulaştırma
ve Turizm; Çevre; Sağlık, Aile, Çalışma ve Sosyal İşler; Tarım Orman ve Köy
İşleri; Sanayi, Ticaret, Enerji, Tabiî Kaynaklar, Bilgi ve Teknoloji; Türkiye
Büyük Millet Meclisi Hesaplarını İnceleme, Dilekçe, Plan ve Bütçe, Kamu
İktisadi Teşebbüsleri ve İnsan Haklarını İnceleme Komisyonlarında açık bulunan
üyeliklere seçim
BAŞKAN - Şimdi, komisyonlarda boş bulunan üyeliklere ilişkin seçimi
yapacağız.
Adalet Komisyonunda boş bulunan ve Saadet Partisi Grubuna düşen 2 üyelik
için Erzurum Milletvekili Fahrettin Kukaracı ile Van Milletvekili Fethullah
Erbaş aday gösterilmişlerdir.
Oylarınıza sunuyorum: Kabul edenler... Etmeyenler... Kabul edilmiştir.
Millî Savunma Komisyonunda boş bulunan ve Saadet Partisi Grubuna düşen 2
üyelik için Ankara Milletvekili Rıza Ulucak ile İstanbul Milletvekili Mukadder
Başeğmez aday gösterilmişlerdir.
Oylarınıza sunuyorum: Kabul edenler... Etmeyenler... Kabul edilmiştir.
Millî Savunma Komisyonunda boş bulunan ve Demokratik Sol Parti Grubuna
düşen 1 üyelik için İstanbul Milletvekili Fadlı Ağaoğlu aday gösterilmiştir.
Oylarınıza sunuyorum: Kabul edenler... Etmeyenler... Kabul edilmiştir.
İçişleri Komisyonunda boş bulunan ve Saadet Partisi Grubuna düşen 2
üyelik için Bingöl Milletvekili Hüsamettin Korkutata ile İstanbul Milletvekili
Ali Oğuz aday gösterilmişlerdir.
Oylarınıza sunuyorum: Kabul edenler... Etmeyenler... Kabul edilmiştir.
Dışişleri Komisyonunda boş bulunan ve Saadet Partisi Grubuna düşen 2
üyelik için İstanbul Milletvekili Osman Yumakoğulları ile Sıvas Milletvekili
Temel Karamollaoğlu aday gösterilmişlerdir.
Oylarınıza sunuyorum: Kabul edenler... Kabul etmeyenler... Kabul
edilmiştir.
Millî Eğitim, Kültür, Gençlik ve Spor Komisyonunda boş bulunan ve Saadet
Partisi Grubuna düşen 2 üyelik için, Elazığ Milletvekili Ahmet Cemil Tunç ile
Gümüşhane Milletvekili Lütfi Doğan aday gösterilmişlerdir. 
Oylarınıza sunuyorum: Kabul edenler... Kabul etmeyenler... Kabul
edilmiştir. 
Bayındırlık, İmar, Ulaştırma ve Turizm Komisyonunda boş bulunan ve
Saadet Partisi Grubuna düşen 2 üyelik için, Bayburt Milletvekili Suat Pamukçu
ile Mardin Milletvekili Fehim Adak aday gösterilmişlerdir.
Oylarınıza sunuyorum: Kabul edenler... Kabul etmeyenler... Kabul
edilmiştir.
Çevre Komisyonunda boş bulunan ve Saadet Partisi Grubuna düşen 2 üyelik
için, Malatya Milletvekili Yaşar Canbay ile Şanlıurfa Milletvekili Ahmet
Karavar aday gösterilmişlerdir. 
Oylarınıza sunuyorum: Kabul edenler... Kabul etmeyenler... Kabul
edilmiştir.
Sağlık, Aile, Çalışma ve Sosyal İşler Komisyonunda boş bulunan ve Saadet
Partisi Grubuna düşen 2 üyelik için, Antalya Milletvekili Mehmet Zeki Okudan
ile Samsun Milletvekili Ahmet Demircan aday gösterilmişlerdir.
Oylarınıza sunuyorum: Kabul edenler... Kabul etmeyenler... Kabul
edilmiştir.
Tarım, Orman ve Köy İşleri Komisyonunda boş bulunan ve Saadet Partisi
Grubuna düşen 2 üyelik için, Elazığ Milletvekili Latif Öztek ile Sıvas
Milletvekili Musa Demirci aday gösterilmişlerdir.
Oylarınıza sunuyorum: Kabul edenler... Kabul etmeyenler... Kabul
edilmiştir.
Sanayi, Ticaret, Enerji, Tabiî Kaynaklar, Bilgi ve Teknoloji
Komisyonunda boş bulunan ve Saadet Partisi Grubuna düşen 2 üyelik için, Çankırı
Milletvekili Hüseyin Karagöz ile Hatay Milletvekili Mustafa Geçer aday
gösterilmişlerdir.
Oylarınıza sunuyorum: Kabul edenler... Kabul etmeyenler... Kabul
edilmiştir.
Türkiye Büyük Millet Meclisi Hesaplarını İnceleme Komisyonunda boş
bulunan ve Saadet Partisi Grubuna düşen 1 üyeliğe, Batman Milletvekili Alaattin
Sever Aydın aday gösterilmiştir. 
Oylarınıza sunuyorum: Kabul edenler... Kabul etmeyenler... Kabul
edilmiştir.
Türkiye Büyük Millet Meclisi Hesaplarını İnceleme Komisyonunda boş
bulunan ve Demokratik Sol Parti Grubuna düşen 1 üyeliğe, Kırklareli
Milletvekili Nural Karagöz aday gösterilmiştir. 
Oylarınıza sunuyorum: Kabul edenler... Etmeyenler... Kabul edilmiştir.
Dilekçe Komisyonunda boş bulunan ve Saadet Partisi Grubuna düşen 1
üyeliğe, Sakarya Milletvekili Nezir Aydın aday gösterilmiştir. 
Oylarınıza sunuyorum: Kabul edenler... Etmeyenler... Kabul edilmiştir.
Dilekçe Komisyonunda boş bulunan ve Demokratik Sol Parti Grubuna düşen 1
üyeliğe, İzmir Milletvekili Hasan Metin aday gösterilmiştir. 
Oylarınıza sunuyorum: Kabul edenler... Etmeyenler... Kabul edilmiştir.
Plan ve Bütçe Komisyonunda boş bulunan ve Saadet Partisi Grubuna düşen 4
üyelik için Erzurum Milletvekili Aslan Polat, Hatay Milletvekili Metin Kalkan,
Kütahya Milletvekili Ahmet Derin ile Sakarya Milletvekili Cevat Ayhan aday
gösterilmişlerdir. 
Oylarınıza sunuyorum: Kabul edenler... Etmeyenler... Kabul edilmiştir.
Kamu İktisadî Teşebbüsleri Komisyonunda boş bulunan ve Saadet Partisi
Grubuna düşen 3 üyelik için Ankara Milletvekili Mehmet Zeki Çelik, Konya
Milletvekili Lütfi Yalman ile Şanlıurfa
Milletvekili Mustafa Niyazi Yanmaz aday gösterilmişlerdir. 
Oylarınıza sunuyorum: Kabul edenler... Etmeyenler... Kabul edilmiştir. 
Kamu İktisadî Teşebbüsleri Komisyonunda boş bulunan ve Demokratik Sol
Parti Grubuna düşen 1 üyeliğe, Adana Milletvekili Arif Sezer aday
gösterilmiştir. 
Oylarınıza sunuyorum: Kabul edenler... Etmeyenler... Kabul edilmiştir.
İnsan Haklarını İnceleme Komisyonunda boş bulunan ve Saadet Partisi
Grubuna düşen 2 üyelik için İstanbul Milletvekili Bahri Zengin ile Rize
Milletvekili Mehmet Bekâroğlu aday gösterilmişlerdir. 
Oylarınıza sunuyorum: Kabul edenler... Etmeyenler... Kabul edilmiştir.
İnsan Haklarını İnceleme Komisyonunda
boş bulunan ve Demokratik Sol Parti Grubuna düşen 1 üyeliğe, Denizli
Milletvekili Hasan Erçelebi aday gösterilmiştir. 
Oylarınıza sunuyorum: Kabul edenler... Etmeyenler... Kabul edilmiştir.
"Seçim" bölümünü de tamamlamış bulunuyoruz. 
YASİN HATİBOĞLU (Çorum) - Sayın Başkan, efendim, izin verirseniz, sırf
zabıtlara geçmesi açısından bir hususu arz etmek istiyorum.
BAŞKAN - Estağfurullah; buyurun Sayın Başkanım.
YASİN HATİBOĞLU (Çorum) - Dün de, komisyonlar için seçim yaptık. Dün,
Anayasa Komisyonu için yapılan seçimler doğrudur, o seçimin yapılması lazımdı;
çünkü, Anayasa Değişiklik Teklifinin komisyonda görüşülmesi lazım ve esasen,
Parlamento, sadece anayasa değişikliğini görüşmek üzere davet edilmiştir. Onun
dışında başka bir işlem yapmamız mümkün değildir. Dünkü seçim doğruydu, bugün
yapılan seçim doğru değildir; usule ve Anayasanın 93 üncü maddesine, İçtüzüğün
7 nci maddesine aykırıdır. Emsal teşkil etmemesi için zabıtlara geçsin diye
açıklama yapıyorum.
Teşekkür ediyorum. 
BAŞKAN - Teşekkür ederim.
Efendim, bu uygulama daha önce
de yapıldığı için, zamandan
tasarruf bakımından yararlı gördük.
Alınan karar gereğince, Türkiye Cumhuriyeti Anayasasının Bazı Maddelerinin
Değiştirilmesine Dair Kanun Teklifini görüşmek için, 24 Eylül 2001 Pazartesi
günü saat 15.00'te toplanmak üzere, birleşimi kapatıyorum.
Kapanma Saati : 15.24






















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












