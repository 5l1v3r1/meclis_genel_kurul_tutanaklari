


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 21   CİLT : 69  YASAMA
YILI : 4


T. B. M. M.
TUTANAK
DERGİSİ

44 üncü
Birleşim
17 . 1 . 1999 Pazar



İ Ç İ N D E
K İ L E R

I. — GEÇEN
TUTANAK ÖZETİ
II. — GÜVEN
İSTEMİ
1. — Başbakan Bülent Ecevit
tarafından kurulan Bakanlar Kurulu hakkında güven oylaması
III. —
SORULAR VE CEVAPLAR
A) YAZILI
SORULAR VE CEVAPLARI
1. — Erzincan Milletvekili Mustafa
Kul’un, üniversite olaylarında polisin yanlı davrandığı iddiasına ilişkin
Başbakandan sorusu ve İçişleri Bakanı Cahit Bayar’ın yazılı cevabı (7/6614)
2. — Edirne Milletvekili Ümran
Akkan’ın, Edirne’de afet bölgesindeki tarımsal sulama kooperatiflerinin
elektrik borçlarının taksitlendirilmesi ile ilgili bir çalışma olup olmadığına
ilişkin sorusu ve Enerji ve Tabiî Kaynaklar Bakanı Mustafa Cumhur Ersümer’in
yazılı cevabı (7/6616)
3. — Erzincan Milletvekili Tevhit
Karakaya’nın, Erzincan ilindeki yol yapım çalışmalarına ilişkin sorusu ve
Bayındırlık ve İskân Bakanı Ali Ilıksoy’un yazılı cevabı (7/6629)
4. — Kütahya Milletvekili Ahmet
Derin’in, SSKGediz Hastanesinin doktor ihtiyacına ilişkin sorusu ve Çalışma ve
Sosyal Güvenlik Bakanı Nami Çağan’ın yazılı cevabı (7/6635)
5. — Kütahya Milletvekili Ahmet
Derin’in, SSKiştirakçilerinin ortodonti tedavilerinin üniversite hastanelerinde
ve özel kliniklerde yapılıp yapılmayacağına ilişkin sorusu ve Çalışma ve Sosyal
Güvenlik Bakanı Nami Çağan’ın yazılı cevabı (7/6638)
6. — Mardin Milletvekili Hüseyin
Yıldız’ın, bazı hâkim ve savcıların görev yerlerinin değiştirilmesinin nedenine
ilişkin sorusu ve Adalet Bakanı Hasan Denizkurdu’nun yazılı cevabı (7/6639)
7. — Erzincan Milletvekili Naci
Terzi’nin, İstanbul Emniyet Müdürlüğü eski Narkotik Şube Müdürünün iddialarına
ve görevden alınmasının nedenine ilişkin sorusu ve İçişleri Bakanı Cahit
Bayar’ın yazılı cevabı (7/6641)
8. — Konya Milletvekili Mehmet Ali
Yavuz’un, Manisa Milletvekili Ayseli Göksoy’a kanunsuz reklam aracı tahsisiyle
ilgili suç duyurusu hakkında yapılan işleme ilişkin sorusu ve Adalet Bakanı
Hasan Denizkurdu’nun yazılı cevabı (7/6645)
9. — İzmir Milletvekili Sabri
Ergül’ün, İzmir-Narlıdere-Yeniköy’de bulunan Arsa Ofisi Genel Müdürlüğüne ait
bir taşınmazın imar planında değişiklik yapılarak amaç dışı kullanıldığı
iddiasına ilişkin sorusu ve Maliye Bakanı Zekeriya Temizel’in yazılı cevabı
(7/6664)
10. — Konya Milletvekili Lütfi
Yalman’ın, Almanya-Berlin’de düzenlenen Türk Kültürünü Tanıtma etkinliklerine
ilişkin sorusu ve Kültür Bakanı Mustafa İstemihan Talay’ın yazılı cevabı
(7/6694)
11. — Konya Milletvekili Lütfi
Yalman’ın, açılmış olan memur sınavının iptal edilip edilmediğine ilişkin
sorusu ve Orman Bakanı Arif Sezer’in yazılı cevabı (7/6701)


I. — GEÇEN
TUTANAK ÖZETİ

TBMM Genel Kurulu saat 10.30’da
açılarak üç oturum yaptı.
Cumhurbaşkanlığının, Başbakanın
teklifi üzerine, 3046 sayılı Kanunun 3313 sayılı Kanunla değişik 10 uncu
maddesine göre, Başbakanlığa bağlı bulunan;
Maden Tetkik ve Arama Genel
Müdürlüğünün, Enerji ve Tabiî Kaynaklar Bakanlığına bağlanmasının,
Millî Piyango Genel Müdürlüğünün,
Maliye Bakanlığına bağlanmasının,
3046 sayılı Kanunun 4 üncü maddesi
uyarınca, Başbakanlığın ilgili kuruluşları olan;
Eti Holding A.Ş. Genel Müdürlüğünün
Enerji ve Tabiî Kaynaklar Bakanlığı ile ilgilendirilmesinin,
Millî Prodüktivite Merkezi
Başkanlığı, Tütün, Tütün Mamulleri, Tuz ve Alkol İşletmeleri Genel Müdürlüğü
(Tekel) ile Çay İşletmeleri Genel Müdürlüğünün (Çaykur) Sanayi ve Ticaret
Bakanlığı ile ilgilendirilmesinin,
Uygun görüldüğüne;
TBMMBaşkanlığının;
Avrupa Konseyi Parlamenter Meclisi
Türk Grubun da boş bulunan asıl üyelik için Fazilet Partisi Grup Başkanlığınca,
İzmir Milletvekili Sabri Tekir’in aday gösterildiğine,
Avrupa Güvenlik ve İşbirliği
Teşkilâtı Asamblesi Türk Grubunda, İzmir Milletvekili Sabri Tekir’in üyelikten
çekilmesi sonucu boşalan asıl üyelik için, Fazilet Partisi Grup Başkanlığınca,
Sıvas Milletvekili Abdüllatif Şener’in asıl üyeliğe aday gösterildiğine,
Avrupa Konseyi Parlamenter Meclisi
Türk Grubunda, Balıkesir Milletvekili Abdülbaki Ataç’ın ve Sıvas Milletvekili
Tahsin Irmak’ın üyelikten çekilmesi sonucu boşalan asıl ve yedek üyelik için
Doğru Yol Partisi Grup Başkanlığınca, Adana Milletvekili Cevdet Akçalı’nın asıl
üyeliğe, Balıkesir Milletvekili Abdülbaki Ataç’ın da yedek üyeliğe aday
gösterildiklerine,
12.1.1999 tarihli 42 nci
Birleşimde alınan karar gereğince, 14-17 Ocak 1999 tarihleri arasında Atina’da
yapılacak olan Güneydoğu Avrupa Ülkeleri Genç Politikacılar Toplantısına
Demokratik Sol Parti İzmir Milletvekili Hakan Tartan ve Fazilet Partisi Yozgat
Milletvekili Kâzım Arslan’ın, gruplarınca aday gösterildiğine,
TBMM’yi temsilen 6-11 Ocak 1999
tarihleri arasında Kazakistan Parlamentosunun vaki davetine icabet edecek olan
Parlamento Heyetine,
İlişkin tezkereleri Genel Kurulun
bilgisine sunuldu.
TBMMBaşkanı Hikmet Çetin’in,
İrlanda Meclis Başkanı Seamus Pattison’un İrlanda’ya davetine beraberinde bir
heyetle icabetine ilişkin TBMM Başkanlığı tezkeresi ile,
Hükümet programı üzerindeki
görüşmelerde, gruplar adına yapılacak konuşmalarda, konuşma sürelerinin iki
konuşmacı tarafından kullanılabilmesine ilişkin Danışma Kurulu önerisi,
Kabul edildi.
Başbakan Bülent Ecevit tarafından
kurulan Bakanlar Kurulu programı görüşüldü.
DYP Denizli Milletvekili Mehmet
Gözlükaya, İçel Milletvekili Oya Araslı ile İstanbul Milletvekilleri A. Ahat
Andican ve Yılmaz Karakoyunlu’nun, konuşmaları sırasında partisine,
Ulaştırma Bakanı Hasan Basri Aktan
ve
Adalet Bakanı Selçuk Öztek, İçel
Milletvekili Oya Araslı’nın, şahıslarına,
Sataştığı iddiasıyla birer konuşma
yaptılar.
Alınan karar gereğince, Başbakan
Bülent Ecevit tarafından kurulan Bakanlar Kurulu hakkında güvenoylamasını
yapmak için, 17 Ocak 1999 Pazar günü saat 11.00’de toplanmak üzere, birleşime
16.58’de son verildi.

 Yasin Hatiboğlu  Başkanvekili

 Ali
Günaydın Hüseyin
Yıldız  Konya Mardin Kâtip
Üye  Kâtip Üye


BİRİNCİ
OTURUM
Açılma Saati : 11.00
17 Ocak 1999 Pazar
BAŞKAN : Hikmet ÇETİN
KÂTİP ÜYELER : Hüseyin YILDIZ (Mardin), Ali GÜNAYDIN
(Konya)

BAŞKAN – Sayın
milletvekilleri, Türkiye Büyük Millet Meclisinin 44 üncü Birleşimini açıyorum.
Toplantı yetersayısı
vardır.
Gündeme geçiyorum.
II. — GÜVEN İSTEMİ
1. Başbakan Bülent Ecevit tarafından kurulan Bakanlar
Kurulu hakkında güven oylaması
BAŞKAN — Gündemin “Özel
Gündeminde Yer Alacak İşler” kısmında bulunan, Başbakan Sayın Bülent Ecevit
tarafından kurulan Bakanlar Kurulu hakkında, Anayasanın 110 ve İçtüzüğün 124
üncü maddeleri gereğince güven oylaması yapılacaktır.
İçtüzüğün 124 üncü maddesi
gereğince, güven oylaması, açık oylamayla yapılacaktır.
İçtüzüğün 139 uncu
maddesine göre, açık oylama şekline Genel Kurul karar verecektir. Bu nedenle,
açık oylama şekillerini, şimdi söyleyeceğim sırayla oylayacağım :
1. Elektronik oylama
cihazıyla.
2. Oy kupalarının sıralar
arasında dolaştırılması suretiyle.
3. Adı okunan
milletvekilinin, kabul, ret ya da çekimser şeklinde oyunu belirtmesi suretiyle.
4. Adı okunan
milletvekilinin, kürsü önünde konulacak kutuya oyunu atması suretiyle.
Şimdi, biraz önce okuduğum
sıraya göre oylama yapacağım.
Açık oylamanın, elektronik
oylama cihazıyla yapılması hususunu oylarınıza sunuyorum : Kabul edenler...
Kabul etmeyenler... Kabul edilmiştir.
Sayın milletvekilleri, oylamalarda
genellikle 5 dakika süre veriliyordu; ancak, güven oylaması olduğunu dikkate
alarak, bu oylama için 10 dakikalık süre tanıyacağım.
Sayın milletvekilleri,
elektronik cihaza giremeyen arkadaşlarımıza teknik arkadaşlarımız yardımcı
olacaklardır; ancak, sisteme giremeyip oy pusulası yollayan arkadaşlarımızın
isimlerini okuyarak, burada olup olmadıklarını kontrol edeceğim; onun için, arkadaşlarımız,
lütfen, salondan ayrılmasınlar.
Sayın milletvekilleri,
oylama başlamıştır.
(Elektronik cihazla oylama
yapıldı.)
BAŞKAN —Sayın
milletvekilleri, oylama süresi bitmiştir.
Yalnız, birkaç dakikanızı
rica edeceğim; çünkü, reji odasından çıktıların gelmesini bekleyeceğiz.
Pusula gönderip oy
kullananlar ile parmak izlerini karşılaştırmamız gerekiyor; o konuda bir
ikileme olabilir.
Sayın milletvekilleri,
parmak iziyle sisteme giremeyen arkadaşlarımızın pusulalarını değerlendirdik,
kontrolünü yaptık; şimdi, arkadaşlarımızın burada olup olmadığını, tekrar, ad
okuyarak kontrol edeceğim.
Sayın Agâh Oktay Güner?.. Burada.
Sayın Algan Hacaloğlu?..
Burada.
Sayın Mehmet Selim
Ensarioğlu?.. Burada.
Sayın Mehmet Gölhan?..
Burada.
Sayın Necmettin Dede?..
Burada.
Sayın Sedat Edip Bucak?..
Burada.
Sayın Yakup Hatipoğlu?..
Yok.
Sayın Metin Perli?..
Burada.
Sayın Hüseyin Kansu?..
Burada.
Sayın Yusuf Bacanlı?..
Burada.
Sayın E. Yalım Erez?..
Burada.
Sayın Ali Topuz?.. Burada.
Sayın Mehmet Sevigen?..
Burada.
Sayın Suha Tanık?..
Burada.
Sayın Refaiddin Şahin?..
Burada.
Sayın Abdullah Gül?..
Burada.
Sayın Deniz Baykal?..
Burada.
Sayın Ali Şevki Erek?..
Burada.
Sayın Cemil Erhan?..
Burada.
Sayın Metin Işık?..
Burada.
Sayın Turhan Alçelik?..
Burada.
Sayın Ahmet Nurettin
Aydın?.. Burada.
Olmayan arkadaşımızı
tekrar arıyorum :
Sayın Yakup Hatipoğlu?..
Yok.
Sayın milletvekilleri,
güvenoylamasının sonucunu açıklıyorum : Oylamaya 495 sayın milletvekili
katılmış olup; 306 kabul, 188 ret ve 1 çekimser oy kullanılmıştır. (DSP, ANAP
ve DYP sıralarından alkışlar) (1)
Sayın milletvekilleri, bu
sonuca göre, Başbakan Sayın Bülent Ecevit tarafından kurulan Bakanlar Kuruluna,
Meclisimizce güvenoyu verilmiştir. Kendilerini kutlar, ulusumuz ve ülkemiz için
hayırlı ve başarılı olmasını diliyorum.
Teşekkür için Sayın
Başbakan söz istemişlerdir.
Buyurun Sayın Başbakan.
(DSP sıralarından ayakta alkışlar; ANAP ve DYP sıralarından alkışlar)
BAŞBAKAN BÜLENT ECEVİT
(İstanbul) — Sayın Başkan, sayın milletvekilleri; Demokratik Sol Partinin
kurduğu azınlık Hükümetine güvenini belirttiği için, Türkiye Büyük Millet
Meclisine şükranlarımı sunarım.
Hükümetimize güvenoyu
veren partilerin ve milletvekillerinin değerli desteklerine layık olmak için,
güvenoyu vermeyenlerin de güvenlerini kazanabilmek için gerekli özeni
göstereceğiz.
Hükümetimizin kısa görev
süresi içinde öncelikli görevi, Türkiye’yi, her bakımdan tarafsız bir tutum
izleyerek, 18 Nisan seçimlerine, esenlikle, can ve oy güvenliği içinde
ulaştırmak olacaktır.
Bu vesileyle, yaklaşan
Ramazan Bayramının tüm yurttaşlarımıza ve tüm İslâm âlemine hayırlı olmasını,
mutluluklar ve esenlikler sağlamasını dilerim.
Tekrar, şükranlarımı
belirterek saygılar sunarım. (DSPsıralarından ayakta alkışlar; ANAP ve DYP
sıralarından alkışlar)
BAŞKAN — Teşekkür ediyorum
Sayın Başbakan.
Sayın milletvekilleri,
Ramazan Bayramının size, ailenize, tüm ulusumuza, yurtdışındaki
vatandaşlarımıza ve İslâm dünyasına mutluluklar, sağlıklar ve esenlikler
getirmesini diliyorum.
Sayın milletvekilleri,
özelleştirme uygulamalarıyla ilgili Meclis araştırması komisyonunun 743 sıra
sayılı raporu üzerindeki genel görüşmeyi yapmak ve diğer denetim konularını
sırasıyla görüşmek üzere, 26 Ocak 1999 Salı günü saat 15.00’te toplanmak üzere,
Birleşimi kapatıyorum.
Teşekkür ediyorum.

Kapanma Saati : 11.27



III. —SORULAR VE CEVAPLAR
A) YAZILI SORULAR VE CEVAPLARI
1. — Erzincan Milletvekili Mustafa Kul’un, üniversite
olaylarında polisin yanlı davrandığı iddiasına ilişkin Başbakandan sorusu ve
İçişleri Bakanı Cahit Bayar’ın yazılı cevabı (7/6614)
Türkiye Büyük Millet
Meclisi Başkanlığına
Aşağıdaki sorularımın
Başbakan tarafından yazılı olarak yanıtlanmasını saygılarımla arz ederim.
 Mustafa
Kul Erzincan
Üniversitelerin
açılmasıyla birlikte, çeşitli üniversitelerde ve yurtlarda sistemli bir şekilde
ülkücü öğrenciler tarafından solcu öğrencilere saldırılmaktadır. Ülkücü
saldırganların tamamının öğrenci olup olmadıkları dahi belli değildir. Polisin
bu saldırıları yapan ülkücüleri âdeta teşvik eder ve korur tavrı dikkat
çekicidir. Satırlar, bıçaklar ve sopalarla üniversitenin içerisinde rahatlıkla
dolaşan ülkücü görüşe sahip bu insanların saldırdığı solcu öğrenciler ise kendi
kendilerini korumak durumunda kalmakta ve saldırıya uğrayan taraf oldukları
halde polis tarafından gözaltına alınmaktadırlar.
1. Üniversitelerde polisin
taraf tutan tavrı karşısında ne yapmayı düşünüyorsunuz?
2. Polisin ülkücü
saldırılara göz yumması diğer öğrenciler üzerinde güvensizlik duygusu yaratmaz
mı?
3. Ülkücü öğrenciler nasıl
rahatlıkla yurtları basıp saldırı düzenleyebilmektedir; yurtlardaki güvenlik
önlemleri yeterli değil midir?
4. Üniversite ve yurtlarda
çeşitli yaralama olaylarına karışan ülkücü öğrenciler hakkında herhangi bir
işlem yapılmış mıdır?
5. Polis bu tür
saldırıların istihbaratını önceden alamıyorsa ve belli bir görüşün sahibi
öğrenciler sürekli saldırıya uğruyorsa, polisin üniversitelerdeki varlık nedeni
nedir?
 T.C. İçişleri
Bakanlığı Emniyet
Genel Müdürlüğü 14.1.1999 Sayı
: B.05.1.EGM.0.12.01.01.018527
Konu : Yazılı soru
önergesi
Türkiye Büyük Millet
Meclisi Başkanlığına
İlgi : a) TBMM
Başkanlığının 15.12.1998 tarih ve A.01-O.GNS.0.10.00.02-7/6614-16479/37809
sayılı yazısı.
b) Başbakanlığın
21.12.1998 tarih ve B.02.0.KKG.0.12/106-897/7308 sayılı yazısı.
Erzincan Milletvekili
Mustafa Kul tarafından TBMMBaşkanlığına sunulan ve Sayın Başbakanımıza
yöneltilen ve Başbakanımızca da kendileri adına tarafımdan cevaplandırılması
istenilen yazılı soru önergesinde ileri sürülen hususlarla ilgili yanıt aşağıya
çıkarılmıştır.
1. 2. 3. 5. Güvenlik
güçleri, kanunların kendisine tanımış olduğu yetkiler çerçevesinde, tüm illegal
eğilimlerin toplumsal huzuru bozmaya yönelik her türlü eylemlerine karşı
tarafsız bir şekilde gerekli önlemleri almaktadır.
Yasadışı herhangi bir
faaliyete müsamaha göstererek taraflı davranması sözkonusu değildir.
Ancak, sol terör örgütleri
legal yayınlarında “Ülkücü öğrencilerin sistemli bir şekilde solcu öğrencilere
saldırdıkları, polisin bu saldırıları yapan ülkücü öğrencileri adeta teşvik
ettiği, koruduğu, solcu öğrencilerin kendilerini korumak durumunda kalan hatta
saldırıya uğrayan taraf oldukları, polis tarafından gözaltına alındıkları”
şeklindeki iddialarla güvenlik kuvvetlerinin şahsında devletin tarafsızlığına
gölge düşürerek halkın devlete olan güvenini ve itimadını sarsarak ülkeyi bir
kargaşa ortamına çekmeyi planladıkları değerlendirilmektedir.
4. 1998 yılı içerisinde
çeşitli üniversite ve yurtlarda değişik tarihlerde meydana gelen olaylarda;
ülkücü görüşe sahip toplam (45) öğrenci yakalanmış ve sevk edildikleri adlî
makamlarca (2)’si tutuklanmış ve (43)’ü serbest bırakılmıştır.
Bilgilerinize arz ederim.
 B.
Cahit Bayar İçişleri
Bakanı

2. — Edirne Milletvekili Ümran Akkan’ın, Edirne’de afet
bölgesindeki tarımsal sulama kooperatiflerinin elektrik borçlarının
taksitlendirilmesi ile ilgili bir çalışma olup olmadığına ilişkin sorusu ve
Enerji ve Tabiî Kaynaklar Bakanı Mustafa Cumhur Ersümer’in yazılı cevabı
(7/6616)
Türkiye Büyük Millet
Meclisi Başkanlığına
Aşağıdaki sorumun Enerji
ve Tabiî Kaynaklar Bakanı Sayın Cumhur Ersümer tarafından yazılı olarak
cevaplandırılmasını arz ederim.
 Ümran
Akkan Edirne
Edirne ilimizde çeltik
eken kooperatiflerimiz Meriç nehrinin taşması sonucu bu yıl iki kez doğal afet
yaşamış ve binlerce üreticimiz perişan olmuşlardır. Halen sular altında kalan
tarlalarından çeltik ürününü toplayamayan pek çok üreticimiz mevcuttur.
İlgili devlet kuruluşları
tarafından tutulan hasar tespit tutanakları ve raporları Tarım Bakanlığımızda
mevcuttur. 55 inci T.C. Hükümeti bu tutanaklara ve raporlara dayanarak
bölgedeki bu köyleri afet bölgesi ilan etmiştir. Durum böyleyken
kooperatiflerimiz elektrik enerjisi tüketim bedellerini dört taksitle faizsiz
ödemek için 20.8.1998 tarih ve 98/310 sayılı yazıları ile Enerji ve Tabiî
Kaynaklar Bakanlığına müracaatta bulunmuşlardır. Bakanlığınız kooperatiflerin
müracaatı halinde taksitlendirmenin yapılabileceği şeklinde olmuşsa da
kooperatiflerimizin müracaatında yetkililerin verdiği cevap taksitlendirmenin
yapılamayacağı şeklinde olmuştur.
Doğal afet yasası kapsamı
içindeki kooperatiflerimizin elektrik tüketim bedellerinin taksitlendirilmesi
zaruret haline geldiği açıktır.
1. Enerji ve Tabiî
Kaynaklar Bakanlığının afet bölgesi kapsamında bulunan tarımsal sulama
kooperatiflerinin elektrik tüketim bedellerinin taksitlendirilmesi ve faizlerin
silinmesi için bir çalışmaları mevcut mudur? Mevcutsa bunlar nelerdir?

 T.C. Enerji
ve Tabiî Kaynaklar Bakanlığı Araştırma,
Planlama ve Koordinasyon Kurulu Başkanlığı 11.1.1999 Sayı :
B.15.O.APK.0.23-300-38563
Konu : Yazılı soru
önergesi
Türkiye Büyük Millet
Meclisi Başkanlığına
İlgi : TBMMBaşkanlığının
15 Aralık 1998 tarih ve A.01.0.GNS.0.10.00.02-7/6616-16482/37838 sayılı yazısı.
Edirne Milletvekili Sayın
Ümran Akkan’ın tarafıma tevcih ettiği 7/6616-16482 esas no.lu yazılı soru
önergesine ait bilgiler hazırlanarak ekte gönderilmiştir.
Bilgilerinize arz ederim.
 M.
Cumhur Ersümer Enerji
ve Tabiî Kaynaklar Bakanı

Edirne Milletvekili Sayın
Ümran Akkan’ın Yazılı Soru Önergesi Cevabı
(7/6616-16482 Esas No.lu)
Edirne ilimizde çeltik
eken kooperatiflerimiz Meriç nehrinin taşması sonucu bu yıl iki kez doğal afet
yaşamış ve binlerce üreticimiz perişan olmuşlardır. Halen sular altında kalan
tarlalarından çeltik ürününü toplayamayan pek çok üreticimiz mevcuttur.
İlgili devlet kuruluşları
tarafından tutulan hasar tespit tutanakları ve raporları Tarım Bakanlığımızda
mevcuttur. 55 inci T.C. Hükümeti bu tutanaklara ve raporlara dayanarak
bölgedeki bu köyleri afet bölgesi ilan etmiştir. Durum böyleyken kooperatiflerimiz
elektrik enerjisi tüketim bedellerini dört taksitle faizsiz ödemek için
20.8.1998 tarih ve 98/310 sayılı yazıları ile Enerji ve Tabiî Kaynaklar
Bakanlığına müracatta bulunmuşlardır. Bakanlığınız kooperatiflerin müracaatı
halinde taksitlendirmenin yapılabileceği şeklinde olmuşsa da
kooperatiflerimizin müracaatında yetkililerin verdiği cevap taksitlendirmenin
yapılamayacağı şeklinde olmuştur.
Doğal afet yasası kapsamı
içindeki kooperatiflerimizin elektrik tüketim bedellerinin taksitlendirilmesi
zaruret haline geldiği açıktır.
Soru 1 :
Enerji ve Tabiî Kaynaklar
Bakanlığının afet bölgesi kapsamında bulunan tarımsal sulama kooperatiflerinin
elektrik tüketim bedellerinin taksitlendirilmesi ve faizlerin silinmesi için
bir çalışmaları mevcut mudur? Mevcutsa bunlar nelerdir?
Cevap 1 :
Bilindiği üzere
“26.10.1998 tarih 98/12032 sayılı Bakanlar Kurulu Kararı ile, tüm abonelerin
1997 yılı sonuna kadar birikmiş enerji borçlarını 20.12.1998 tarihine kadar
ödemeleri halinde, hesaplanacak gecikme cezalarının sadece % 10’u tahsil
edilecektir” hükmü bulunmakta olup, Tarımsal Sulama Abonelerine de bu karar
kapsamında uygulama yapılmıştır.
Ayrıca Tarımsal Sulama
abonelerinin 1998 yılında tükettikleri enerji bedeli borçlarının 31.12.1999
tarihine ertelenmesi ve ertelemeden dolayı bu borçlara gecikme zammı
uygulanmaması hususundaki 98/12167 sayılı Bakanlar Kurulu Kararı 31 Aralık 1998
tarih ve 23570 sayılı Resmî Gazete’de yayımlanmıştır.
3. — Erzincan Milletvekili Tevhit Karakaya’nın, Erzincan
İli’ndeki yol yapım çalışmalarına ilişkin sorusu ve Bayındırlık ve İskân Bakanı
Ali Ilıksoy’un yazılı cevabı (7/629)
Türkiye Büyük Millet
Meclisi Başkanlığına
Aşağıdaki sorularımın
Bayındırlık ve İskân Bakanı tarafından yazılı olarak cevaplandırılmasına
delaletlerinizi saygı ile arz ederim.  10.12.1998 Tevhit
Karakaya Erzincan
1. Karayolları 12 nci
Bölge sorumluluğunda bulunan Erzincan-Pülümür-Erzurum hududu Mutu Kavşağı
keskin virajlı olup sık sık kazalara sebep olmaktadır. Sansa Boğazı yolunun
1999 yılı yatırım programına alınarak bitirilmesi için bir çalışma yapılmakta
mıdır?
2. Erzincan Çevre Yolu; 5
milyar lira ödenek konularak, 1998 yılı yatırım programına alınmış olmasına
rağmen henüz işe başlanılmamıştır. İşe başlanılması için herhangi bir çalışma
yapılmakta mıdır? 1999 yılı için ne kadar ödenek ayrılmıştır?
3. Kemah-İliç-Divriği
yolunun İliç-Divriği arası bitirilmemiştir. Sözkonusu yol, bitirilmesi için
1999 yılı programına alınmış mıdır?
4. Kemah-Refahiye karayolu
kamulaştırma ve proje ihalesi 1997-1998 yılında yapılmıştır. Sözkonusu yolun
ikmali için 1999 yılı programına ödenek konmuş mudur? Yolun yapım projesi bu
yıl ihale edilecek midir?
5. Henüz bitirilmemiş
bulunan İliç-Refahiye Sinebeli 1999 yılında bitirilecek midir?
6. Kemaliye-Bağıştaş
karayolunun tamamlanması için 1999 yılı yatırım programına yeterli ödenek
konulmuş mudur?
7. Erzincan Küçük Sanayi
Sitesi kavşağı ile E-80 karayolu-Erzincan Kamu lojmanları Akyazı merkezi arası
refüjü 1999 yılı yatırım programına alınmış mıdır?
 T.C. Bayındırlık
ve İskân Bakanlığı Araştırma,
Planlama ve Koordinasyon Kurulu Başkanlığı 14.1.1999 Sayı :
B.09.0.APK.0.22.00.00.17/57
Konu : Yazılı soru
önergesi
Türkiye Büyük Millet
Meclisi Başkanlığına
İlgi : a) 17.12.1998 tarih
ve A.01.0.GNS.0.10.00.02/16552 sayılı yazınız.
Erzincan Milletvekili
Tevhit Karakaya’nın (7/6629-16498) Esas No.lu Yazılı Soru Önergesi incelenmiş
olup, cevabımız ekte sunulmuştur.
Bilgilerinize arz ederim.
 Ali
Ilıksoy Bayındırlık
ve İskân Bakanı
Erzincan Milletvekili Tevhit
Karakaya’nın (7/6629-16498)
Esas Sayılı Yazılı Soru Önergesine
Dair Sorular ve Cevapları :
Sorular :
1. Karayolları 12 nci
Bölge sorumluluğunda bulunan Erzincan-Pülümür-Erzurum hududu Mutu Kavşağı
keskin virajlı olup sık kazalara sebep olmaktadır. Sansa Boğazı yolunun 1999
yılı yatırım programına alınarak bitirilmesi için bir çalışma yapılmakta mıdır?
2. Erzincan Çevre Yolu; 5
milyar lira ödenek konularak, 1998 yılı yatırım programına alınmış olmasına
rağmen henüz işe başlanılmamıştır. İşe başlanılması için herhangi bir çalışma
yapılmakta mıdır? 1999 yılı için ne kadar ödenek ayrılmıştır?
3. Kemah-İliç-Divriği
yolunun İliç-Divriği arası bitirilmemiştir. Sözkonusu yol, bitirilmesi için
1999 yılı programına alınmış mıdır?
4. Kemah-Refahiye karayolu
kamulaştırma ve proje ihalesi 1997-1998 yılında yapılmıştır. Sözkonusu yolun
ikmali için 1999 yılı programına ödenek konmuş mudur? Yolun yapım projesi bu
yıl ihale edilecek midir?
5. Henüz bitirilmemiş
bulunan İliç-Refahiye Sineseli 1999 yılında bitirilecek midir?
6. Kemaliye-Bağıştaş
karayolunun tamamlanması için 1999 yılı yatırım programına yeterli ödenek
konulmuş mudur?
7. Erzincan Küçük Sanayi
Sitesi ile E-80 karayolu-Erzincan Kamu lojmanları Akyazı merkezi arası refüjü
1999 yılı yatırım programına alınmış mıdır?
Cevaplar :
1.
Erzincan-Pülümür-Erzurum Hududu Yolu : Sözkonusu yol (Erzincan-Pülümür)
Ayr.-12.Bl.Hd. proje adı ile Karayolları Genel Müdürlüğümüz Yatırım Programında
yer almakta olup, ihalesi 1997 yılında yapılmıştır. Mutu kavşağı olarak
adlandırılan kesim bu projenin başlangıç noktasıdır. Kavşağın geometrik standardı
yetersiz olup, ileriki yıllarda yeterli ödenek sağlanabildiği takdirde kavşak
düzenleme çalışmaları yapılabilecektir. 1998 yılı içinde yolun son 10 km. sinde
yol genişletme ve istinat duvarı çalışmaları yapılmıştır.
Programa alınarak
yapılması istenen Sansa Boğazı yolu da (Erzincan-Pülümür) Ayr.-12.Bl.Hd.
projesi kapsamında yapılmaktadır.
2. Erzincan Çevre Yolu :
1998 yılı Yatırım Programında 5 Milyar TL. ödenekle yer alan Erzincan Çevre
Yoluna 1998 Yılı Bütçe Kanunundaki ihale edilebilirlik şartını sağlayacak
ödenek verilmediği için 1998 yılında ihale edilememiştir.
1999 yılında yatırımlar
Geçici Bütçe Uygulaması kapsamında ele alınacağından proje bazında ödenek
dağılımı henüz yapılmamıştır.
3. Kemah-İliç-Divriği Yolu
: Sözkonusu yol 1986 yılından itibaren Yatırım Programında yer almakta olup,
yapım çalışmaları devam eden projelerdendir.
Yolun henüz tamamlanamamış
olan İliç-Divriği kesimi 1996 yılında ihale edilmiş olup, çalışmalar yoğun bir
şekilde sürdürülmektedir.
4. Refahiye-Kemah Yolu :
Sözkonusu yol 1998 yılı Yatırım Programında yer almamaktadır. 1999 yılında da
Geçici Bütçe Uygulaması nedeniyle programa yeni iş alınamamaktadır. Yolun
Etüt-Proje Mühendislik hizmetleri 1997’de, Kamulaştırma Mühendislik Hizmetleri
işi de 1998 yılında ihale edilmiş olup, çalışmalar sürdürülmektedir.
Proje ve Kamulaştırma
çalışmalarının bitimini müteakip, ileriki yıllarda temin edilebilecek ödenekler
nispetinde yatırım programına alınarak yapımı mümkün olabilecektir.
5. İliç-Sünebeli-Refahiye
Yolu : 76 km. uzunluğundaki sözkonusu yol yatırım programımızda yer
almamaktadır. (Refahiye-Kemah) Ayr.-Gümüşakar arası (21 km.) asfalttır. Ayrıca
Kuruçay-İliç arasındaki 24 km. lik kesimde, geçmiş yıllarda projeli yapılarak
asfaltlanmıştır. 5 km. si kaplama, 26 km. si stabilize olmak üzere toplam 31
km. lik Gümüşakar-Kuruçay arasının rutin bakım hizmetleri sürekli olarak
yapılmaktadır. Ancak yatay ve düşey standardı yetersiz olan bu güzergâhın
Refahiye-Kuruçay arasının rutin bakım etüt-proje mühendislik hizmetleri ihalesinin
1999 yılında yapılması planlanmaktadır. Projesinin bitimini müteakip ileriki
yıllarda temin edilebilecek ödenekler nispetinde yatırım programına alınarak
yapımı mümkün olabilecektir.
6. Kemaliye-Bağıştaş-İliç
Yolu : Sözkonusu yol Yatırım Programımızda yer almamaktadır. Ancak, yolun
Bağıştaş-İliç arasındaki 12 km. lik kesimi Devlet Demir Yolları ile üç yerde
hemzemin kesişmektedir. Standardı yetersiz olan mevcut yolu devre dışı bırakarak,
yapımı devam eden İliç-Divriği yoluna, Bağıştaş mevkiinde bağlantı kuran
yaklaşık, 2,5 km. lik yeni bir proje güzergâhı belirlenmiş ve çalışmalara
başlanmıştır. Ancak bağlantı kurulacak bu alanda, Fırat Nehri üzerinde Bağıştaş
1 ve 2 barajlarının ileriki yıllarda yapılabileceği öğrenilmiştir. Bu durumda,
barajların proje durumları netlik kazanıncaya kadar, proje çalışmaları askıya
alınmıştır. Bu arada mevcut 12 km. lik yolun rutin bakım hizmetleri sürekli
olarak yürütülmektedir. 1999 ve ileriki yıllarda yeterli ödenek temin
edilebildiği takdirde mevcut yolun iyileştirilmesi çalışmalarına
başlanabilecektir.
Sözkonusu yolun devamı
olan km : 16-28 arasının etüdü alınmış olup, proje çalışmalarına başlanmıştır.
Projenin 2000 yılında bitirilmesi programlanmıştır.
Proje ve kamulaştırma
çalışmaları tamamlandıktan sonra Yatırım Programına alınarak yapımına
çalışılacaktır.
Projeli yol yapılıncaya
kadar mevcut yolun bakım ve onarımı verilecek ödenekler çerçevesinde
yapılabilecektir.
7. Erzincan Küçük Sanayi
Sitesi Kavşağı : 1999 Yatırım Programında yer almayan Erzincan Kamu Lojmanları
ile Akyazı Kavşağı arası bölünmüş yolunun ve yine bu arada bulunan Küçük Sanayi
Sitesi kavşağının yapılabilmesi için gerekli proje çalışmalarına 1999 yılında
başlanacaktır. Projenin tamamlanmasından sonra yapım konusu değerlendirmeye
alınacaktır.

4. — Kütahya Milletvekili Ahmet Derin’in, SSK Gediz
Hastanesinin doktor ihtiyacına ilişkin sorusu ve Çalışma ve Sosyal Güvenlik
Bakanı Nami Çağan’ın yazılı cevabı (7/6635)
Türkiye Büyük Millet
Meclisi Başkanlığına
Aşağıdaki sorumun Sayın
Çalışma ve Sosyal Güvenlik Bakanı Nami Çağan tarafından yazılı olarak
cevaplandırılmasının teminini saygılarımla arz ederim. 14.12.1998  Ahmet Derin Kütahya
SSK Gediz Hastanemiz 1997
yılında 2 uzman ve 2 pratisyen doktorla 60 bin hastaya hizmet vermiş, doluluk
oranı %90’lara ulaşmıştır. Doktor yetersizliği dolayısıyla birçok ameliyat
yapılamamakta, hastalar kuyruklarda perişan olduğu gibi, milyarlarca lira verilerek
alınan tıbbî teçhizatta çürümeye terkedilmiştir.
Bu açıdan, adı geçen
hastanemizin uzman ve pratisyen doktor ihtiyacı ne zaman karşılanacaktır?
 T.C. Çalışma
ve Sosyal Güvenlik Bakanlığı Sosyal
Güvenlik Kuruluşları Genel Müdürlüğü 14.1.1999 Sayı :
B.13.0.SGK.0.13.00.01/195.000916
Konu : Yazılı soru
önergesi
Türkiye Büyük Millet
Meclisi Başkanlığına
İlgi : 21.12.1998 tarih ve
A.01.0.GNS.0.10.00.02-7/6635-16514/38008 sayılı yazınız.
Kütahya Milletvekili Ahmet
Derin tarafından hazırlanan “Sosyal Sigortalar Kurumu Gediz Hastanesinin doktor
ihtiyacına ilişkin” 7/6635 Esas No.lu yazılı soru önergesi Bakanlığımca
incelenmiştir.
Sosyal Sigortalar Kurumu
Gediz Hastanesinde, birisi baştabip görev ve yetkilisi olmak üzere 3 uzman
tabip, 1 tabip, 1 diş tabibi, 1 eczacı, 5 hemşire, 2 ebe, 1 sağlık teknisyeni,
3 laborant ve 1 sağlık memuru görev yapmaktadır.
Sağlık Bakanlığı norm
kadro kıstaslarına göre Kurum sağlık tesislerinin verimli çalışabilmesi için
toplam kadro sayısının 66 000 olması gerekirken bugün bu tesislerde 45 000
personel ile hizmet verilmeye çalışılmaktadır. Diğer bir anlatımla Kurum Sağlık
tesislerinin 21 000 kadroya daha ihtiyacı bulunmaktadır.
Türkiye genelinde 1997
yılı rakamları ile bir hekime 801 kişi düşerken, Sosyal Sigortalar Kurumunda
bir hekime düşen kişi sayısı 3 582’dir.
Diğer taraftan; halen
Türkiye Büyük Millet Meclisinin gündeminde bulunan Kadro Kanunu Tasarısı ile
Sosyal Sigortalar Kurumu için 16 800 yeni kadro ihdası öngörülmektedir.
Sözkonusu tasarının kanunlaşması halinde, Kurum sağlık tesislerinin doktor ve
diğer sağlık personeli ihtiyacı da büyük ölçüde karşılanmış olacaktır.
Bilgilerinize arz ederim.
 Prof.
Dr. Nami Çağan Çalışma
ve Sosyal Güvenlik Bakanı

5.–
Kütahya Milletvekili Ahmet Derin’in, SSK iştirakçilerinin ortodonti
tedavilerinin üniversite hastanelerinde ve özel kliniklerde yapılıp
yapılmayacağına ilişkin sorusu ve Çalışma ve Sosyal GüvenlikBakanı Nami
Çağan’ın yazılı cevabı (7/6638)

Türkiye BüyükMilletMeclisi
Başkanlığına
Aşağıdaki sorumun Sayın Çalışma ve
Sosyal Güvenlik Bakanı Prof. Dr. Nami Çağan tarafından yazılı olarak
cevaplandırılmasının teminini saygıyla arz ederim. 15.12.1998
 Ahmet
Derin
 Kütahya
Sosyal SigortalarKurumuna
bağlı olup, Ortodonti tedavisi görmesi gereken sigortalı ve emeklilerimiz ile
bakmakla yükümlü olduğu kişilerin tedavisi için Üniversite Hastaneleri veya
Özel Ortodonti Klinikleri ile anlaşmalar ne zaman yapılacaktır?

 T.C. Çalışma
ve Sosyal GüvenlikBakanlığı 18.1.1999 Sosyal
GüvenlikKuruluşları Genel
Müdürlüğü Sayı
: B.13.0.SGK.0.13.00.01/254-001083
Konu : Yazılı Soru
Önergesi
Türkiye BüyükMilletMeclisi
Başkanlığına
İlgi : 23.12.1998 tarih ve
A.01.0.GNS.0.10.00.02-7/6638-16537/38071 sayılı yazınız.
Kütahya Milletvekili Ahmet
Derin tarafından hazırlanan “Sosyal Sigortalar Kurumu iştirakçilerinin
ortodonti tedavilerinin üniversite hastanelerinde ve özel kliniklerde yapılıp
yapılmayacağına ilişkin” yazılı soru önergesi Bakanlığım ve 4792 sayılı kuruluş
kanunu gereğince idarî ve malî bakımdan özerk olan SosyalSigortalar Kurumu
Genel Müdürlüğünce incelenmiştir.
Bilindiği üzere;
Ortodonti, daimî dişlerin çıkması (6 yaş) ile büyüme ve gelişmenin bitimi (18
yaş) arasındaki devrede genellikle çiğneme, yutma, solunum ve konuşmayı
etkileyen ve çene yapısındaki bozukluklardan kaynaklanan vakaların tedavisini
üstlenen ve diş hekimliği hizmetlerinden ayrı olarak değerlendirilen bir
ihtisas dalıdır.
Bugün gelişmiş ülkelerin
(Amerika, İsviçre gibi) çoğunda sosyal sağlık veya özel sağlık sigortalarının
kapsamı dışında tutulan söz konusu tedaviler, 506 sayılı Sosyal Sigortalar
Kanunu kapsamında Kurum sağlık yardımlarından yararlanan kimselere Kurum
tarafından sağlanmaktadır.
SosyalSigortalar Kurumu
Genel Müdürlüğünden konuya ilişkin olarak alınan yazıda ise;
Kurum bünyesinde Ortodonti
tedavi merkezi ve bu konuda çalışan Ortodontist bulunmadığından hastalar paket
programlar çerçevesinde, Ortodonti Tedavi Sözleşmesi yapılan özel kuruluşlara
ya da üniversitelerin diş hekimliği fakültelerine gönderilmekte iken,
Gerek sağlık tesislerine
gerekse sigortalılar tarafından Genel Müdürlüklerine iletilen sözlü ve yazılı
başvurulardan,
– Dişhekimliği
Fakültelerine sevk edilen sigortalı hastalara 2-3 yıl sonrasına kadar uzun
süreli randevular verildiği,
– Kurumca sevk edilen
hastalardan tedaviye kısa süre içerisinde başlanması için bağış adı altında
yüksek meblağlarda para alındığı,
– Söz konusu hastaların
çoğunluğunu taşradan gelenlerin oluşturması nedeniyle, randevu alamadan
bölgelerine dönenlerin maddî ve manevî kayba uğramasının yanı sıra Kuruma da
malî yük getirdiği,
– Yine aynı kuruluşlarca,
hasta sayılarının fazla olması, kendilerinin eğitim ve araştırma kuruluşu
olmaları gibi nedenler öne sürülerek vaka seçimi yapıldığı,
gibi çeşitli sorunlarla
karşılaşıldığının belirlendiği,
Bu sorunların çözüme
kavuşturulması amacı ile “Ortodontik Tedavi Sözleşmesinin (Paket Program
Sözleşmesi) yaygınlaştırılması için sözleşmenin güncelleştirilmesi hususunda
bir çalışma yapılması ve bu çalışmalar tamamlanıncaya kadar sevk işlemlerinin
durdurulmasının uygun görüldüğü,
Bugüne kadar yapılan
çalışmalarda 14 üniversitenin diş hekimliği fakülteleri, Türk Dişhekimleri
Birliği ile Maliye Bakanlığı Bütçe ve Malî Kontrol GenelMüdürlüğünün konu ile
ilgili görüşlerinin alındığı,
Bankaların ortodonti
tedavisi ile ilgili sözleşme ve ödemeleri ile ilgili ortodonti tedavisinde
kullanılan sarf malzemelerinin maliyeti hakkında bilgiler derlendiği,
Alınan bu bilgiler
ışığında güncelleme çalışmaları sürdürülen Ortodontik Tedavi Sözleşmesinin
tamamlanma aşamasına getirildiği, konu ile ilgili değerlendirme sırasında
ortaya çıkan bir belirsizliğin giderilmesine yönelik olarak SağlıkBakanlığından
görüş istenildiği, Bakanlık görüşü alındığında sözleşmenin güncelleştirilmesi
ile ilgili çalışmaların sonuçlandırılarak uygulamaya konulacağı,
bildirilmiştir.
Bilgilerinize arz ederim.
 Prof.
Dr. Nami Çağan Çalışma
ve Sosyal Güvenlik Bakanı

6. – Mardin Milletvekili Hüseyin Yıldız’ın, bazı hâkim ve
savcıların görev yerlerinin değiştirilmesinin nedenine ilişkin sorusu ve
AdaletBakanı Hasan Denizkurdu’nun yazılı cevabı (7/6639)
Türkiye BüyükMilletMeclisi Başkanlığına
Aşağıdaki sorularımın AdaletBakanı
SayınHasan Denizkurdu tarafından yazılı olarak cevaplandırılmasına delalet
etmenizi saygılarımla arz ederim.
 Hüseyin
Yıldız Mardin
Sorular
1.Başörtülü
öğrencilerin başvurusu üzerine Erciyes Üniversitesi Rektörü, Yozgat Fen
Edebiyat Fakültesi Dekanı ve güvenlik görevlileri hakkında 6 yıl hapis
talebiyle dava açan, birinci sınıf hâkim olarak Başsavcı sıfatıyla görev yapan
Yozgat Cumhuriyet Başsavcısı Reşat Petek’in bu davayı açmasının hemen akabinde
görev yerinin değiştirilerek düz “Savcı” olarak atandığına ilişkin basına da
yansıyan iddialar doğru mu?
2.Yine türbanlı
öğrencilerin fakülteye giremeyeceklerine ilişkin kararın iptali talebiyle
açılan davada yürütmenin durdurulmasına karar verilirken, Diyanet İşleri
Başkanlığının fetvasını karara gerekçe yapan Edirne idare mahkemesi üyelerinden
Ali Kazan’ın da apar topar Trabzon İdare Mahkemesi üyeliğine atandığına ilişkin
basına da yansıyan iddialar doğru mu?
3. Anayasamızda yargı
yetkisinin, Türk Milleti adına bağımsız mahkemelerce kullanılacağı hükmü yer
almışken, iktidardaki siyasilerden farklı düşünen, Anayasa ve kanun hükümleri
doğrultusunda hareket eden Hâkim ve Savcıların görev yerlerinin değiştirilmesi
yargının bağımsızlığına gölge düşürmüyor mu? Bu açıkça Anayasanın ihlali değil
midir? Bu durumda hâkim ve savcılar vicdanları ile görev yerleri arasında bir
seçim yapmak zorunda bırakılmış olmuyorlar mı?
4.Hâkim ve Savcılar
görevlerini yaparlarken, mevcut Anayasa ve kanun hükümlerine göre mi hareket
edecekler, yoksa siyasî konjonktür doğrultusunda mı karar verecekler? Bu
durumda yargı bağımsızlığından söz etmek mümkün mü? Hukukun siyasallaştığının
herkes tarafından kabul edilmesine ve hatta Sayın Adalet Bakanımızın da hukukun
siyasallaştığını kabul ettiğine ilişkin iddiaların basınımızda yer bulmuş
olmasına rağmen neden hâlâ yargının bağımsızlığına gölge düşüren bu ve benzeri
durumların giderilmesi için bir girişiminiz olmadı? Bu aksaklıkların
giderilmesi için ne gibi önlemler almayı düşünüyorsunuz?
5.Hâkim ve Savcılar
YüksekKurulu (HSYK) kararlarının yargı denetiminden muaf olması ve bu kurula
AdaletBakanının başkanlık yapıyor olması keyfiliği beraberinde getirmez mi?
Yargının bağımsızlığını yitirdiği, hukukun siyasallaştığı ülkelerde HSYK kararlarının
yargıdan muaf tutulması en temel insan haklarından birisi olan savunma hakkını
ortadan kaldırmıyor mu? HSYK kararlarının yargı denetimine tabi olması için bir
girişiminiz olacak mı?
 T.C. Adalet
Bakanlığı 12.1.1999 Bakan  44
Türkiye BüyükMilletMeclisi Başkanlığına
İlgi : Kanunlar ve
Kararlar Dairesi Başkanlığı ifadeli, 23.12.1998 tarihli ve A.01.0.GNS.
0.10.00.02-16607 sayılı yazınız.
İlgi yazınız ekinde
alınan, Mardin Milletvekili Hüseyin Yıldız tarafından Bakanlığıma yöneltilen ve
yazılı olarak cevaplandırılması istenilen 7/6639-16539 Esas No.’lu soru
önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
 Hasan
Denizkurdu AdaletBakanı
Sayın Hüseyin Yıldız
Mardin Milletvekili
Bakanlığıma yönelttiğiniz
ve yazılı soru olarak cevaplandırılmasını istediğiniz 7/6639-16539 Esas No’lu
soru önergesinin cevabı aşağıda belirtilmiştir.
Bilindiği üzere, hâkim ve
savcılar hakkındaki atama, nakil, terfi gibi özlük işlemlerinin tamamı
Anayasanın 159 uncu maddesi gereğince oluşturulan Hâkimler ve Savcılar Yüksek
Kurulunca yürütülmektedir. Hâkim ve savcıların atama ve nakilleri, 2802 sayılı Hâkimler
ve Savcılar Kanununun 35 inci maddesi ile 2461 sayılı Hâkimler ve Savcılar
Yüksek Kurulu Kanununun 19 uncu maddesine göre, Hâkimler ve Savcılar Yüksek
Kurulunca hazırlanan “Hâkimler ve Cumhuriyet Savcıları Hakkında Uygulanacak
Atama ve Nakil Yönetmeliği” ile “İdarî Yargı Hâkim ve Savcıları Hakkında
Uygulanacak Atama Yönetmeliği”nde belirlenen esaslar çerçevesinde, Bakanlığım
Personel Genel Müdürlüğünce ilgililerin istekleri, sicilleri ve tespit edilmiş
sair halleri, hizmetin icap ve ihtiyacı ile birlikte incelenerek her yılda en
az iki defa hazırlanan kararname taslağının Hâkimler ve Savcılar Yüksek
Kuruluna sunulması üzerine Yüksek Kurulca yapılmaktadır.
Soru önergesinde sözü
edilen Cumhuriyet Başsavcısı ile İdare Mahkemesi Üyesi hâkim, yukarıda adıgeçen
yönetmeliklerin ilgili hükümleri gereğince bölgelerindeki asgarî çalışma
sürelerini tamamladıklarından Hâkimler ve Savcılar Yüksek Kurulunca çıkarılan 8-9.12.1998
tarihli Kararnameler ile sicil ve kıdemlerine uygun bölgelere atanmışlardır. Bu
itibarla, söz konusu hususlar bakanlığımın doğrudan tasarrufları olmayıp,
Hâkimler ve Savcılar Yüksek Kurulunun kararıdır. Yapılan bu atamalar sözü
edilen yönetmeliklere uygun bulunmaktadır. Ayrıca gerek hakimlerin, gerekse
savcıların baktıkları işler içerik olarak gönderilmemekte, ancak sayı olarak
bakanlığıma bildirilmektedir. Bu itibarla, bu kişilerin sayısal olarak baktıkları
iş miktarları bilinmekte ise de, hangi evraka ve dosyaya baktıkları
bakanlığımca bilinmemektedir.
Diğer taraftan, Hâkimler
ve Savcılar Yüksek Kurulunun oluşum biçimi, görevleri ve kararlarıyla ilgili
hususlar, Anayasanın 159 uncu maddesinde hükme bağlanmış olup, bilindiği üzere,
Anayasanın değiştirilmesi Anayasanın 175 inci maddesine göre, Türkiye Büyük
Millet Meclisi üye tamsayısının en az üçte biri tarafından yazıyla teklif
edilmesiyle mümkün bulunmaktadır.
Bilgilerinize arz ederim.
 Hasan
Denizkurdu Adalet
Bakanı
Sayın
Hüseyin
Yıldız
Mardin
Milletvekili
TBMM
Bakanlığıma yönelttiğiniz
ve yazılı olarak cevaplandırılmasını istediğiniz 7/6639-16539 Esas No.’lu soru
önergesinin cevabı aşağıda belirtilmiştir.
Bilindiği üzere, hâkim ve
savcılar hakkındaki atama, nakil, terfi gibi özlük işlemlerinin tamamı
Anayasanın 159 uncu maddesi gereğince oluşturulan Hâkimler ve Savcılar
YüksekKurulunca yürütülmektedir. Hâkim ve savcıların atama ve nakilleri, 2820
sayılı Hâkimler ve Savcılar Kanununun 35 inci maddesi ile 2461 sayılı Hâkimler
ve SavcılarYüksekKurulu Kanununun 19 uncu maddesine göre, Hâkimler ve Savcılar
Yüksek Kurulunca hazırlanan “Hâkimler ve Cumhuriyet Savcıları Hakkında
Uygulanacak Atama ve Nakil Yönetmeliği” ile “İdarî Yargı Hâkim ve Savcıları
Hakkında Uygulanacak Atama Yönetmeliği”nde belirlenen esaslar çerçevesinde,
Bakanlığım Personel GenelMüdürlüğünce ilgililerin istekleri, sicilleri ve
tespit edilmiş sair halleri, hizmetin icap ve ihtiyacı ile birlikte incelenerek
her yılda en az iki defa hazırlanan kararname taslağının Hâkimler ve
SavcılarYüksekKuruluna sunulması üzerine, Yüksek Kurulca yapılmaktadır.
Soru önergesinde sözü
edilen Cumhuriyet Başsavcısı ile İdare Mahkemesi Üyesi hâkim, yukarıda adı
geçen yönetmeliklerin ilgili hükümleri gereğince bölgelerindeki asgarî çalışma
sürelerini tamamladıklarından Hâkimler ve SavcılarYüksekKurulunca çıkarılan
08-09.12.1998 tarihli Kararnameler ile sicil ve kıdemlerine uygun bölgelere
atanmışlardır.Bu itibarla, sözkonusu hususlar Bakanlığımın doğrudan
tasarrufları olmayıp, Hâkimler ve SavcılarYüksekKurulunun kararıdır.Yapılan bu
atamalar sözü edilen yönetmeliklere uygun bulunmaktadır. Ayrıca gerek
hâkimlerin, gerekse savcıların baktıkları işler içerik olarak gönderilmemekte,
ancak sayı olarak Bakanlığıma bildirilmektedir.Bu itibarla, bu kişilerin
sayısal olarak baktıkları iş miktarları bilinmekte ise de, hangi evrakta ve
dosyaya baktıkları Bakanlığımca bilinmemektedir.
Diğer taraftan,Hâkimler ve
Savcılar YüksekKurulunun oluşum biçimi, görevleri ve kararlarıyla ilgili
hususlar, Anayasanın 159 uncu maddesinde hükme bağlanmış olup, bilindiği üzere,
Anayasanın değiştirilmesi Anayasanın 175 inci maddesine göre, Türkiye Büyük
MilletMeclisi üye tamsayısının en az üçte biri tarafından yazıyla teklif
edilmesiyle mümkün bulunmaktadır.
Bilgilerinize arz ederim.
 Hasan
Denizkurdu AdaletBakanı

7.
–Erzincan Milletvekili Naci Terzi’nin, İstanbul Emniyet Müdürlüğü eski
Narkotik Şube Müdürünün iddialarına ve görevden alınmasının nedenine ilişkin
sorusu ve İçişleri Bakanı Cahit Bayar’ın yazılı cevabı (7/6641)
Türkiye Büyük Millet Meclisi
Başkanlığına
TBMM İçtüzüğünün 96 ncı maddesi
uyarınca aşağıdaki sorularımın İçişleri Bakanı tarafından yazılı olarak
cevaplandırılmasını arz ederim.
Saygılarımla.
 Naci
Terzi Erzincan
Sorular :
1. İstanbul Emniyet
Müdürlüğünün bazı üst düzey yöneticilerinin, uyuşturucu kaçakçılarından rüşvet
aldıkları iddiasında bulunan, İstanbul Emniyet Müdürlüğü eski Narkotik Şube
Müdürü Ferruh Tankuş, Beyoğlu Emniyet Müdürlüğü görevinden neden açığa alınmıştır?
2. İddia sahibi Ferruh
Tankuş açığa alınırken, iddiaya maruz kalan üst düzey emniyet görevlileri neden
görevlerinden alınmamıştır?
3. İddialara maruz kalan
emniyet görevlilerinin, görevlerinin başında bulunmaya devam etmeleri,
soruşturmanın selameti açısından sakıncalı değil midir? İstanbul Emniyet Müdürü
Hasan Özdemir’in de aralarında bulunduğu üst düzey emniyet görevlileri
hakkındaki iddialar örtbas mı edilmek istenmektedir?
4. İstanbul Emniyet Müdürü
Hasan Özdemir’in şahsınızla herhangi bir akrabalık bağı bulunmakta mıdır?
İstanbul Emniyet Müdürünün, iddialar karşısında görevde bulunmaya devam
etmesinde, aranızda herhangi bir akrabalık bağı bulunmasının etkisi var mıdır?
 T.C. İçişleri
Bakanlığı 14.1.1999 Emniyet
Genel Müdürlüğü  Sayı
: B.05.1.EGM.0.12.01.01-018530
Konu : Yazılı soru
önergesi.
Türkiye Büyük Millet Meclisi Başkanlığına
İlgi : TBMM Başkanlığının
23.12.1998 gün ve A.01.GNS.0.10.00.02-7/6641-16541/38075 sayılı yazısı.
Erzincan Milletvekili Naci
Terzi tarafından TBMM Başkanlığına sunulan ve tarafımdan yazılı olarak
cevaplandırılması istenilen soru önergesinin cevabı aşağıya çıkarılmıştır.
1, 2. İstanbul eski
Narkotik Şube Müdürü Ferruh Tankuş; hakkında görev yaptığı süre içerisindeki
faaliyetleri ile ilgili olarak devam etmekte olan ve polis başmüfettişleri
tarafından yürütülmekte olan soruşturmanın selameti bakımından polis
başmüfettişlerinin yapmış olduğu gerek sözlü yer değişikliği tavsiyesi gerekse
rahat çalışmalarının sağlanması ve tahkikatın uzun süreceği gözönüne alınarak
bir başka eşdeğer görev yeri olan Beyoğlu İlçe Emniyet Müdürlüğüne atanmıştır.
Görev yerinin
değiştirilerek Beyoğlu İlçe Emniyet Müdürlüğüne atanması sebebiyle, yazılı ve
görsel basın mensuplarına yetkili makamlardan izin almaksızın “657 sayılı
Devlet Memurları Kanununun 15 inci Maddesi” ile “Emniyet Teşkilâtı Disiplin
Tüzüğünün 8 inci Maddesinin 35 inci fıkrasında mesleğin onur ve saygınlığını
zedeleyici ve amir ve üstlerinin eylem ve işlerini eleştirici nitelikte tek
başına basına, haber ajanslarına, radyo ve televizyon kurumlarına bilgi ve
demeç verdiği” tespit edilerek 15.12.1998 tarihli Valilik oluru ile görevden
uzaklaştırılmıştır.
3, 4. Yapılacak
soruşturmanın neticesine göre hem Şube Müdürü Ferruh Tankuş hem de hakkında
çeşitli isnadlarda bulunduğu diğer yetkililer hakkında gerekli yasal işlemler
yapılmaktadır.
Bilgilerinize arz ederim.
 B.
Cahit Bayar İçişleri
Bakanı
8. – Konya Milletvekili Mehmet Ali Yavuz’un, Manisa
Milletvekili Ayseli Göksoy’a kanunsuz reklam aracı tahsisiyle ilgili suç
duyurusu hakkında yapılan işleme ilişkin sorusu ve Adalet Bakanı Hasan
Denizkurdu’nun yazılı cevabı (7/6645)
 11.12.1998
Türkiye Büyük Millet Meclisi
Başkanlığına
Akşam Gazetesinin 10
Aralık 1998 tarihli nüshasında Sayın Tayyar Şafak’ın köşesindeki “Suç
duyurusu!” yazısında, Manisa Milletvekili Ayseli Göksoy’a kanunsuz olarak
tahsis edilen taşıt aracı hakkında ne işlem yaptığı hakkındaki bu sorumun
Adalet Bakanı Hasan Denizkurdu tarafından yazılı olarak cevaplandırılmasını
tavassutlarınıza arz ederim.
Saygılarımla.
 Mehmet
Ali Yavuz Konya
 T.C. Adalet
Bakanlığı 12.1.1999 Bakan
: 46
Türkiye Büyük Millet Meclisi
Başkanlığına
İlgi : Kanunlar ve
Kararlar Dairesi Başkanlığı ifadeli, 23.12.1998 tarihli ve
A.01.0.GNS.-0.10.00.02-16607 sayılı yazınız.
İlgi yazınız ekinde
alınan, Konya Milletvekili Mehmet Ali Yavuz tarafından Bakanlığıma yöneltilen
ve yazılı olarak cevaplandırılması istenilen 7/6645-16530 Esas No.lu soru
önergesine verilen cevap örneği iki nüsha halinde ilişikte sunulmuştur.
Bilgilerinize arz ederim.
 Hasan
Denizkurdu Adalet
Bakanı
Sayın 
Mehmet Ali Yavuz
Konya Milletvekili
TBMM
Bakanlığıma yönelttiğiniz
ve yazılı olarak cevaplandırılmasını istediğimiz 7/6645-16530 Esas No.lu soru
önergesinin cevabı aşağıda belirtilmiştir.
Soru önergesine konu olan
hususla ilgili olarak, Ankara Cumhuriyet Başsavcılığınca başlatılan 1998/98280
sayılı hazırlık soruşturmasının devam ettiği, adı geçen Başsavcılığın
25.12.1998 gün ve 3/15840 sayılı yazısından anlaşılmıştır.
Bilgilerinize arz ederim.
 Hasan
Denizkurdu Adalet
Bakanı
9. – İzmir Milletvekili Sabri Ergül’ün,
İzmir-Narlıdere-Yeniköy’de bulunan Arsa Ofisi Genel Müdürlüğüne ait bir
taşınmazın imar planında değişiklik yapılarak amaç dışı kullanıldığı iddiasına
ilişkin sorusu ve Maliye Bakanı Zekeriya Temizel’in yazılı cevabı (7/6664)
Türkiye Büyük Millet Meclisi
Başkanlığına
Aşağıdaki sorularımın
Sayın Maliye Bakanı tarafından yazılı olarak yanıtlanması için gereğini
saygıyla dilerim.
 Sabri
Ergül İzmir
Soru 1. Daha önceki
tarihli ve İzmir İli Narlıdere İlçesi Yeniköy sınırları içerisinde bulunan ve
S.S. Öz Balçova Küçük Sanayi Sitesi Yapı Kooperatifine Küçük Sanayi Sitesi inşa
edilmesi amacıyla verilen taşınmazın, Arsa Ofisi Genel Müdürlüğünce geri
alınması gerekir iken, imar planı değişikliği ile yeşil alan olduğu ve ofisin
“konut, sanayi, eğitim, sağlık, turizm ve kamu tesisleri için arsa ve arazi
sağladığı” gerekçesiyle, yeşil alan olarak ayrılan bu yeri geri alamadığı yolundaki
15.12.1998 tarih ve 9529 sayılı cevabi yazınızın eski ve eksik bilgilere
dayandığını, araştırmayı düşünüyor musunuz?
Soru 2. Cevabi yazınızda
konu edilen anılan yerin İmar Planında yeşil alan olarak değiştirdiği
bilgisinin eski olduğunu ve yapılan bir yeni değişiklikle konut alanı olarak
belirlendiği gerçeğini, ilgili İzmir Büyükşehir ve Narlıdere Belediyesinden
sormayı düşünüyor musunuz?
Soru 3. Anılan alana konut
inşa ruhsatı verilmesi üzerine başlayan inşaatın idare mahkemesi kararıyla
durdurulup durdurulmadığını; durdurma gerekçeleri arasında yoğun inşaat
katsayısının da bulunup bulunmadığını araştırmayı ve belediye imar planlarında
konut alanı görünen bu kıymetli mülkü, spekülasyonlara konu ve büyük maddi
çıkarların söz konusu olduğu bu mülkü, ofis kanununun verdiği yetkiye dayanarak
geri almayı düşünüyor musunuz?
Kanunen geri alınız ve
alınması gereken bu değerli taşınmaz için Arsa Ofisinin harekete geçerek kamu
yararını gözetmesini sağlamak için direktif vermeyi düşünüyor musunuz?

 T.C. Maliye
Bakanlığı 15.1.1999 Arsa
Ofisi Genel Müdürlüğü  Satış
ve Devir Daire Başkanlığı Sayı
: B.07.1.AOG.0.13.00.02/130-35-207
Konu : 6638 ada 1 no.lu
parsel
Türkiye Büyük Millet Meclisi
Başkanlığına
İlgi : 28.12.1998 gün ve
A.01.0.GNS.0.10.00.02-7/6664-16589/38197 sayılı yazınız.
İzmir İli, Narlıdere
İlçesi, Yeniköy sınırları içerisinde bulunan 6638 ada 1 parsel no.lu
gayrimenkul imar planında küçük sanayi alanında kalması nedeniyle 2.7.1987
tarih ve 1280/671 sayılı Bakanlık Olur’una istinaden 1164 sayılı Arsa Ofisi
Kanununun 9 uncu maddesine göre genel müdürlüğümüz adına kamulaştırılmıştır.
Kamulaştırılan bu gayrimenkul, 4.5.1990 tarihinde S.S. Öz Balçova Küçük Sanayi
Sitesi Yapı Kooperatifine 94 695 000 TL.+kesinleşmemiş tezyidi bedeller tutarı
karşılığında satılmıştır.
Gayrimenkulün tapu
kütüğüne 1164 sayılı Arsa Ofisi Kanununun 11 inci maddesi ve yönetmeliğimizin
44 üncü maddesi ile değiştirilen 58 inci maddesi gereğince “Arsa Ofisi Genel
Müdürlüğünün sattığı arsaları alanlar engeç 2 yıl içinde tasdikli imar planına
uygun inşaat yapmak zorundadırlar. Bu arsalar üzerine tasdikli imar planına
uygun inşaat yapılmadıkça üçüncü şahıslara
satılamaz, devredilemez veya haczedilemez” şerhi konulmuştur.
Satışı müteakip alıcı
kooperatif, gerekli ruhsatı alarak küçük sanayi inşaatına başlamışsa da, açılan
bir idarî dava sonucunda, aldıkları ruhsatın iptaline karar verilmiştir. Daha
sonra Narlıdere Belediye Meclisinin 9.3.1995 tarih ve 04/15 sayılı kararıyla
onaylanan imar planı ile söz konusu taşınmazın kullanımı ticaret ve konut ile
yeşil alan olarak belirtilmiştir. Bu imar planı, konut yoğunluğu artırılarak
İzmir Büyükşehir Belediye Meclisinin 14.5.1997 tarih ve 107 sayılı kararı ile
tasdik edilmişse de, açılan dava sonucu idarî yargı tarafından iptal
edilmiştir.
Bunun üzerine, Narlıdere
Belediyesince hazırlanan ve söz konusu gayrimenkule konut kullanım amacı
getiren imar planı, 7.12.1998 tarihinde Belediye Meclisince kabul edilerek,
onanmak üzere İzmir Büyükşehir Belediyesine gönderilmiştir.
İzmir Milletvekili Sabri
Ergül tarafından Başkanlığınıza sunulan soru önergesi ile, özetle;
“kamulaştırma ve sanayi sitesi yapma amacının gerçekleşmesi yargı kararlarıyla
olanaksız hale gelen bu değerli arazinin, Arsa Ofisi Kanununun verdiği yetkiye
dayanılarak geri alınmasının veya malik kooperatife sanayi sitesi yapmaya uygun
başka arazi önerilerek, takas (trampa) edilmesinin mümkün olup olmadığı”
sorulmuştur.
Adıgeçen kooperatifin, ne
trampa ve ne de geri alma konusunda genel müdürlüğümüzden bir talebi
olmamıştır.
Arsa Ofisi Kanunu Uygulama
Yönetmeliğinin 42 nci maddesine göre “Kanun amaçlarında kullanılmak üzere
iktisabı düşünülen taşınmaz malların maliklerinin kabul etmesi halinde, bedeli
yerine, genel müdürlüğe ait taşınmaz mallardan verilebilir...” Genel müdürlüğümüzce
söz konusu arsanın iktisabı düşünülmediği gibi, kooperatif amacına uygun
alternatif bir arsanın mevcut olmaması nedeniyle, trampa seçeneği şu anda
mümkün görülmemektedir.
Genel müdürlüğümüzce
satılan arsaların geri alınmasını düzenleyen 1164 sayılı Arsa Ofisi Kanununun
11 inci maddesinin 2 nci fıkrasında “Arsa Ofisi Genel Müdürlüğünce satılan
arsalar üzerine belirtilen süre içerisinde satış şartlarına uygun yapı
yapılmadığı ve yapılan yapı satış şartlarına aykırı olduğu takdirde, bedeli
iade edilmek suretiyle ofis tarafından geri alınabilir.” denilmektedir. Aynı
konuda Arsa Ofisi Kanunu Uygulama Yönetmeliğinin 44 üncü maddesi, “Genel
Müdürlüğün sattığı arsaları alanlar en geç beş sene içinde satış şartlarına
uygun inşaat yapmak zorundadırlar. Bu taşınmaz mallar üzerine satış şartlarına
uygun inşaat yapılmadıkça üçüncü şahıslara satılamaz, bağışlanamaz ve
haczedilemez. Genel müdürlüğün talebi üzerine bu husus tapu kaydına şerh
edilir. Genel müdürlükçe satılan arsalar üzerine satış şartlarına göre ve
belirtilen süre ve şartlar içinde inşaata başlanıp bitirilmediği takdirde bu
arsalar satış bedeli iade edilmek suretiyle genel müdürlükçe geri alınabilir.
Bu taşınmaz mallar üzerine yapılan inşaat satış şartlarına uygun olmamakla
beraber, geri alınması gerekli görülmeyenler hakkında, arsa satış bedelinin iki
mislinden az olmamak üzere yargı yerlerince hükmolunan tazminatın genel
müdürlüğe ödenmesi şartı ile tapu kaydına konulan şerh kaldırılır.” hükümlerini
taşımaktadır.
Bu yasal düzenlemeye göre
genel müdürlüğümüzce satılan gayrimenkullerin geri alınabilmesi için, inşaatın
“satış şartlarına göre belirlenen süre ve şartlar içinde başlanılıp
bitirilmemiş” olması gerekir.
Taşınmazı satın alan
kooperatifçe inşaatlara başlanılmış ise de, açılan idarî dava sonucunda önce
ruhsatının iptal edildiği, bilahare de imar planının belediyece ticaret ve
konut ile yeşil alan olmak üzere değiştirildiği, bu değişikliğin de idarî yargı
tarafından iptal edilmiş bulunduğu; son duruma göre de Narlıdere Belediyesince
gayrimenkule konut kullanım amacı getiren imar planının belediye meclisince
kabul edilerek, onanmak üzere büyükşehir belediyesine gönderildiği
anlaşılmıştır.
Bu bilgiler ışığında,
kooperatifin kendisine tanınan süre içerisinde satış şartlarına göre söz konusu
gayrimenkul üzerinde inşaatı yapıp bitirememesinin nedeninin, iptal edilmiş de
olsa, kendi inisiyatifleri dışında cereyan eden düzenleyici işlem mahiyetindeki
yasal işlemlerden olan, imar planındaki sık değişiklikler olduğu, bu nedenle
de; yukarıda belirtilen 1164 sayılı Yasa ve Uygulama Yönetmeliğinde düzenlenen
şekilde, geri alım şartlarının hukuken oluşmadığı anlaşılmıştır.
Konuya ilişkin
Bakanlığımız Baş Hukuk Müşavirliği ve Muhakemat Genel Müdürlüğünün görüşü
ektedir.
Bilgilerinize arz ederim.
 Maliye
Bakanı Zekeriya
Temizel

 T.C. Maliye
Bakanlığı 13.1.1999 Baş
Hukuk Müşavirliği ve  Muhakemat
Genel Müdürlüğü Sayı
: B.07.0.BHM.0.4198-19236-1459
Arsa Ofisi Genel
Müdürlüğüne
İlgi : 12.1.1999 gün ve
B.07.1.AOG.0.01/189 sayılı yazınız.
Genel Müdürlüğünüzce
satılan arsaların geri alınmasını düzenleyen yasa hükümlerinden, 1164 sayılı
Arsa Ofisi Kanununun 11 inci maddesinin 2 nci fıkrası,
“Arsa Ofisi Genel
Müdürlüğünce satılan arsalar, üzerine belirtilen süre içerisinde satış
şartlarına uygun yapı yapılmadığı ve yapılan yapı satış şartlarına aykırı
olduğu takdirde, bedeli iade edilmek suretiyle ofisçe geri alınabilir.”
Arsa Ofisi Kanunu Uygulama
Yönetmeliğinin 44 üncü maddesi,
“Genel Müdürlüğün sattığı
arsaları alanlar en geç beş sene içinde satış şartlarına uygun inşaat yapmak
zorundadırlar. Bu taşınmaz mallar üzerine satış şartlarına uygun inşaat
yapılmadıkça üçüncü şahıslara satılamaz, bağışlanamaz veya haczedilemez. Genel
müdürlüğün talebi üzerine tapu dairelerince bu husus tapu kaydına şerh edilir.
Genel müdürlükçe satılan
arsalar üzerine satış şartlarına görev ve belirtilen süre ve şartlar içinde
inşaata başlanıp bitirilmediği takdirde bu arsalar satış bedeli iade edilmek
suretiyle genel müdürlükçe geri alınabilir. Bu taşınmaz mallar üzerine yapılan
inşaat satış şartlarına uygun olmamakla beraber, geri alınması gerekli
görülmeyenler hakkında, arsa satış bedelinin iki mislinden az olmamak üzere
yargı yerlerince hükmolunan tazminatın genel müdürlüğe ödenmesi şartı ile tapu
kaydına konulan şerh kaldırılır.”
Hükümlerini taşımaktadır.
Bu yasal düzenlemeye göre
genel müdürlüğünüzce satılan gayrimenkullerin geri alınabilmesi için, inşaatın
“satış şartlarına göre belirlenen süre ve şartlar içinde başlanıp bitirilmemiş”
olması gerekir.
İlgi yazınıza konu İzmir
İli, Narlıdere İlçesi, Yeniköy sınırları içerisindeki 6638 ada, 1 parsel no.lu
taşınmazın, imar planında küçük sanayi alanı içerisinde kalması nedeniyle 1164
sayılı Yasa gereğince kamulaştırılarak, S.S. Öz Balçova Küçük Sanayi Sitesi
Yapı Kooperatifine 4.5.1990 tarihinde satıldığı ve tapu kaydına “Arsa Ofisi
Genel Müdürlüğünün sattığı arsaları alanlar en geç 2 yıl içinde tasdikli imar
planına uygun inşaat yapmak zorundadırlar. Bu arsalar üzerine tasdikli imar
planına uygun inşaat yapılmadıkça üçüncü şahıslara satılamaz, devredilemez veya
haczedilemez” şerhi konduğu,
Taşınmazı satın alan
kooperatifçe inşaatlara başlanılmış ise de, açılan idarî dava sonucunda önce
ruhsatının iptal edildiği, bilahare de imar planın belediyece önce yeşil alan
daha sonra, ticaret ve konut ile kalan kısım yeşil alan olmak üzere değiştirildiği,
bu değişikliğin de idarî yargı tarafından iptal edilmiş bulunduğu,
Son duruma göre de
Narlıdere Belediyesince gayrimenkule konut kullanım amacı getiren imar planının
belediye meclisince kabul edilerek, onanmak üzere büyükşehir belediyesine
gönderildiği anlaşılmıştır.
Bu bilgiler ışığında,
kooperatifin kendisine tanınan süre içerisinde satış şartlarına göre söz konusu
gayrimenkul üzerinde inşaatı yapıp bitirememesinin nedeninin, iptal edilmiş de
olsa, kendi inisiyatifleri dışında cereyan eden düzenleyici işlem mahiyetindeki
yasal işlemlerden olan, imar planındaki sık değişiklikler olduğu, bu nedenle
de; yukarıda belirtilen 1164 sayılı Yasa ve Uygulama Yönetmeliğinde düzenlenen
şekilde, geri alım şartlarının hukuken oluşmadığı düşünülmektedir.
Bilgi edinilmesini arz
ederim.
 Baş
Hukuk Müşaviri ve  Muhakemat
Genel Müdürü a. Z.
Baran Avcıoğlu  Hukuk
Müşaviri

10. – Konya Milletvekili Lütfi Yalman’ın,
Almanya-Berlin’de düzenlenen Türk Kültürünü Tanıtma etkinliklerine ilişkin
sorusu ve Kültür Bakanı Mustafa İstemihan Talay’ın yazılı cevabı (7/6694)
Türkiye Büyük Millet Meclisi
Başkanlığına
Aşağıdaki sorularımın
Kültür Bakanı Sayın M. İstemihan Talay tarafından yazılı olarak
cevaplandırılması için gereğini arz ederim. 22.12.1998 Lütfi
Yalman Konya

1. 1 Ekim - 15 Kasım 1998
tarihleri arasında Almanya’nın Berlin Şehrinde Bakanlığınız adına veya
Bakanlığınızın desteğiyle gerçekleştiği söylenen “Türk Kültürünü Tanıtma”
etkinlikleri yapılmış mıdır?
2. Söz konusu etkinlik
Bakanlığınız adına veya Bakanlığınızın desteğiyle gerçekleştirilmiş ise bu
faaliyet kimlere yaptırılmıştır? Bu faaliyete Türk kültürünü tanıtmak üzere
hangi sanatçılar katılmıştır?
3. Bu etkinliğin açılışına
bizzat katıldınız mı? Konuşma yaptınız mı? Bu katılımınızda broşürü incelediniz
mi?
4. Söz konusu
organizasyona katılan eserlerde Devlete isyana teşvik ve devleti küçük düşürücü
gösterimler ve çırılçıplak kadınların rol aldığı tiyatrolar veya filmler
sahnelenmiş midir? Sahnelendi ise hangi düşünce ile destek verilmiştir?
5. Türk kültürünü
“Tanıtma” etkinliği çerçevesi içerisinde Türk kültürü örnekleri olarak neler
sunulmuştur? Bu örnekler arasında Türkleri ve Türk kültürünü küçük düşürücü örneklerin
olduğu bilinmekte miydi? Bu örneklerin sergilenmesine niçin müsaade edilmiştir?
6. Türk kültürünü yanlış
örneklerle tanıtmaya çalışan organizatör kişi ve kişilerin hakkında herhangi
bir soruşturma başlatılmış veya konu yargıya intikal ettirilmiş midir?
7. Çıplak bir kadın
fotoğrafını T.C. Nüfus Cüzdanına yaptırarak “Türk Kimliği” diye örneklendirilen
kimlik vesikasını hazırlayan ve “Türk Kimliği” diye takdim eden kişi veya
kişiler bilinmekte midir? Biliniyorsa haklarında herhangi bir yasal işlem
yapılmış mıdır?
8. Bu organizasyona
Bakanlığınızdan veya “Başbakanlık Tanıtma Fonundan 650 000 (Altıyüzellibin
DM)’lik bir destek sağlandığı doğru mudur? Eğer doğru ise söz konusu
organizasyonun içeriği ile sizin “Türk Kültürü” anlayışınız ve politikanız
arasında ne gibi paralellikler vardır? Bunu Bakanlığınızın kültür politikasıyla
nasıl bağdaştırmaktasınız?

 T.C. Kültür
Bakanlığı 14.1.1999 Araştırma,
Planlama ve Koordinasyon Kurulu
Başkanlığı Sayı
: B.16.0.APK.0.12.00.01.940-19
Konu : Yazılı soru
önergesi
Türkiye Büyük Millet Meclisi
Başkanlığına
İlgi : TBMM Başkanlığı
Kan.Kar.Müd.’nün 5 Ocak 1998 gün ve A.01.0.GNS.0.-10.00.02.38284 sayılı yazısı.
Konya Milletvekili Sayın
Lütfi Yalman’ın “Almanya-Berlin’de düzenlenen Türk Kültürünü Tanıtma
etkinliklerine ilişkin” 7/6694-16617 esas nolu yazılı soru önergesinin cevabı
ekte gönderilmektedir.
Bilgilerinize arz ederim.
 M.
İstemihan Talay Kültür
Bakanı
Cevap 1. 1 Ekim - 15 Kasım
1998 tarihleri arasında Almanya’nın Berlin Şehrinde “Sınırsız İstanbul in
Berlin” adlı kültür ve sanat festivali gerçekleştirilmiştir.
Cevap 2. Bu festival
Berlin Bilim, Araştırma ve Kültür Senatosu tarafından organize edilmiştir. Bu
festivale hem Türkiye’den, hem de Almanya’dan sanatçılar katılmışlardır. Bu
etkinlikte hem Türkiye’nin hem de Almanya’nın projeleri yer almıştır.
Söz konusu faaliyet
Başbakanlık Tanıtma Fonu tarafından Dışişleri Bakanlığına tahsis edilmiş olan
ödenek ile gerçekleştirilmiştir. Ayrıca; İstanbul Hava Yolları, Beko, Barmek ve
Borusan gibi büyük kuruluşlar da bu etkinliğe sponsor olarak maddi destek
sağlamışlardır. Söz konusu etkinliklere katılan sanatçıların isim listeleri
ekte sunulmaktadır. (Ek-1)
Cevap 3. Berlin Kültür
Senatörü Sayın Peter Radunski’nin daveti üzerine açılışa bizzat katıldım ve bir
konuşma yaptım.
Cevap 4. Bakanlığımız
sanatçılarının sahneledikleri eserlerde Devleti küçük düşürücü, isyana teşvik
edici gösterimler bulunmamaktadır. Bu eserler Türkiye’de Devlet Tiyatrolarında
ve Devlet Opera ve Balesinde de sahnelenen eserlerdir.
Almanya-Berlin’de
oluşturulan “Berlin’de Bir Grup” adlı tiyatro topluluğunun Almanca olarak
sahnelediği ve çıplak oyuncuların yer aldığı “Karadeniz’de İsyan” adlı tiyatro
oyununun Bakanlığımız etkinlikleri ile bir alakası olmayıp, Alman Kültür
Senatörlüğünün projelerindendir.
Cevap 5. Türk Kültürü
örnekleri arasında; Çağdaş Türk Sanatından örneklerin sunulduğu bir resim
sergisi, Bakanlığımız ve Türk Yayınevlerinin katılımıyla yaklaşık 5 000 kitabın
Berlin Türk Kültür Merkezinde teşhir edildiği kitap sergisi (sergi sonrası bu
kitaplar Berlin Türk Kültür Merkezine hediye edilmiştir) ve Atatürk
Fotoğrafları Sergisi ile Geleneksel Türk Süsleme Sanatlarından Ebru Sergisi,
Bakanlığımız Devlet Opera ve Balesi Moderna Dans Topluluğunun gösterileri,
İstanbul Devlet Opera ve Balesinin gösterileri, İstanbul Devlet Tiyatrolarının
gösterileri, Ankara ve İstanbul’daki özel tiyatroların gösterileri, Türk
filmleri gösterisi, caz, klasik ve çağdaş Türk müziği konserleri, Türk
Bestecilerinin eserleri İstanbul Borusan Oda Orkestrası tarafından
seslendirilmesi, Türk Edebiyatı hakkında konferanslar yer almıştır. Söz konusu
etkinliklere katılan sanatçıların isim listeleri ekte sunulmaktadır. (Ek-1)
Cevap 6. Yukarıda tek tek
sayılan etkinliklerin Çağdaş Türk Kültürünün tanıtılması açısından olumlu
etkinlikler olduğuna inanılmaktadır. Bu nedenle herhangi bir işleme gerek
duyulmamıştır.
Cevap 7. Sergide teşhir
edilen eserlerin teşhir şekli ve denetimi konusunda Bakanlığımızın bir yetki ve
tasarrufu bulunmamaktadır. Zira sergi, yurtdışında gerçekleştirilmiş ve Berlin
Bilim, Araştırma ve Kültür Senatosu tarafından davet edilen sanatçılara aittir.
Cevap 8. Bu organizasyona
Berlin Kültür Senatosu 400 000 DM. harcama yapmış, T.C. Devletince ise;
Başbakanlık Tanıtma Fonunca Dışişleri Bakanlığına tahsis edilen 200 000 DM.’dan
134 929 DM. kullanılmış ve 65 371 DM. Fon’a iade edilmiştir. Berlin Kültürel
Etkinlikler Düzenleme ve Yönetme Ltd. Şti.’nce; 1997-1998 döneminde kardeş
şehir olan Berlin ve İstanbul arasında, 1989 yılında imzalanan Dostluk ve
İşbirliği Anlaşması çerçevesinde geleneksel ilişkileri geliştirmek amacıyla
“Sınırsız Berlin in İstanbul 1997” adı altında 1997 yılında bir dizi kültürel
etkinlik gerçekleştirilmiştir. Bu etkinliğin 2 nci Aşaması olarak 1998 yılı sonbahar
aylarında “Sınırsız İstanbul in Berlin 1998” projesinin gerçekleştirilmesi
planlanmıştır. Öncelikle İstanbul Büyükşehir Belediyesi tarafından
destekleneceği bildirilen söz konusu projeye Büyükşehir Belediyesinin desteğini
çekmesi sonucunda konu Bakanlığımıza intikal etmiştir. Dışişleri Bakanlığından
gelen talepler doğrultusunda da Bakanlığımız söz konusu etkinliğin
gerçekleştirilebilmesi amacıyla bir proje hazırlayarak Başbakanlık Tanıtma
Fonuna sunmuştur.
Berlin başkent olma
sürecinde nihai aşamaya ulaşmış bulunmaktadır. İki seneden az bir zaman
içerisinde Bonn’dan Berlin’e taşınacak olan gerek resmî kamu kuruluşları gerek
büyük özel sektör kuruluşları bu sürece çeşitli sanatsal ve kültürel
etkinliklerle katkıda bulunmaktadırlar. Bu itibarla önümüzdeki dönemde çeşitli
ülkelerce de aynı çerçevede ülkeyi, kültürünü ve sanatını tanıtıcı etkinlikler
düzenleneceği anlaşılmaktadır. Bu nedenle, sınırsız İstanbul in Berlin
zamanlaması ve kapsamı açısından çok olumlu ve yararlı bir proje olarak
gerçekleşmiştir. Kaldı ki, İstanbul ve Berlin şehirlerinin kültürel temasları;
Berlin’de yaşayan Türk nüfusunun, orta büyüklükteki bir şehrin nüfusuna ulaşmış
ve Türkiye’nin dışında en büyük şehir olması bakımından özel bir önem arz
etmektedir.
İki şehrin kültürel alandaki
teması, hoşgörü kavramına dayandırılmıştır. Bu geçmişi yücelterek değil aksine
kültürel yaşamda, müzik, dans, tiyatro, edebiyat ve güzel sanatlar alanında
yeni gelişmelerin tanıtılması suretiyle yapılmıştır.
Berlin’deki Türk toplumu
içinde düzenlenen bireysel ve dar kapsamlı kültürel faaliyetler ve oldukça
kısıtlı imkânlarla Berlin Türk Kültür Merkezinde yapılan kültürel etkinlikler
dikkate alınırsa böyle toplu ve kapsamlı bir program Çağdaş Türk Kültür ve Sanatının
özelliklerini ve bu güne eriştiği seviyeyi Alman kamuoyuna tanıtmak konusunda
uygun olmuş ve en iyi şekilde gerçekleştirilmiştir.
Grenzenlos
İstanbul in Berlin Projesi
Kapsamında Bakanlığımızdan ve Özel Kuruluşlardan
Ülkemizi Temsilen Berlin’e Giden
Sanatçılar

İskorpit-Resim Sanatçıları
 1. Bülent Tanju Resim
Sanatçısı
 2. Esen Karol Resim
Sanatçısı
 3. Hale Tenger Resim
Sanatçısı
 4. Füsun Onur Resim
Sanatçısı
 5. Aydan Murtezaoğlu Resim
Sanatçısı
 6. Bülent Şangar Resim
Sanatçısı 
 7. Ayşe Erkmen Resim
Sanatçısı
 8. Hüseyin Bahri Alptekin Resim
Sanatçısı
 9. Gülsün Karamustafa Resim
Sanatçısı
10. Halit Altındere Resim Sanatçısı
11. Kutluğ Ataman Resim Sanatçısı
12. Serkan Özkaya Resim Sanatçısı
13. Nerimen Polat Resim Sanatçısı
14. Kemal Önoy Resim Sanatçısı
15. Emre Baykay Resim Sanatçısı
16. Bilge Uğurlar
Tunçbilek Resim Sanatçısı
17. Fatih Özgüven Resim Sanatçısı
18. Vasif Kortun Resim Sanatçısı
19. Fulya Erdemci Resim Sanatçısı
Türk Film Haftası
 1. Kutluğ Ataman Yönetmen/Yapımcı
 2. Sunar Kural Aytuna Yapımcı
 3. Haluk Bilginer Aktör
 4. Ali Sönmez İst.
Film. Fest. Tems.
Jazz Grubu
 1. Okay Temiz Müzisyen
 2. Hüsnü Şenlendirici Müzisyen
 3. Mahmut Yiğittürk Müzisyen
 4. Ahmet Özden Müzisyen
 5. Hasan Gırnatacı Müzisyen
 6. Rüstem Cembeli Müzisyen
Ahmet Yürür ve Grubu
 1. Prof. Ahmet Yürür Müzisyen
 2. Mehmet Nemutlu Müzisyen
 3. Hasan Uçarsu Müzisyen
 4. Zeynep Gedizlioğlu Müzisyen
Ankara Devl. Op. ve Balesi
 1. Beyhan Murphy Koreograf
 2. Tacettin Uyanık Bale
Sanatçısı
 3. Salima Sökmen Bale
Sanatçısı
 4. Alpaslan Karaduman Bale
Sanatçısı
 5. Yener Turan Bale
Sanatçısı
 6. İhsan Benginer Bale
Sanatçısı
 7. Serpil Benginer Bale
Sanatçısı
 8. Uğurum Özorhan Bale
Sanatçısı
 9. Didem Kılıç Bale
Sanatçısı
10. Cengiz Kılıç Bale Sanatçısı
11. Bürge Öztürk Bale Sanatçısı
12. Özge Altuğ Bale Sanatçısı
13. Ejder Keskin Bale Sanatçısı
14. Müge G. Raman Bale Sanatçısı
15. Devrim İleri Bale Sanatçısı
16. Cem Görk Bale Sanatçısı
17. Deniz Alp Bale Sanatçısı
18. Yıldız Kaplan Bale Sanatçısı
19. Özerk Tozkoparan Bale Sanatçısı
20. Ali Balakbabalar Müzisyen
21. Emin Seyfelioğlu Müzisyen
22. Selçuk Sipahioğlu Müzisyen
23. Kemal Çiloğlu Masör
24. Tuncay Kalyon Dekoratör
25. İlhami Söğüncü Sahne Makinisti
26. Fuat Gök Işık Şefi
27. Mustafa Bozkırlı Işık Şefi Yrd.
28. Uzay Özhan Seslendirme Şefi
29. Mehmet Yolcu Aksesuar Şefi
30. Halil Ceylan Gardrop Şefi
Ebru Sanatçıları
 1. Fuat Başar Ebru
Sanatçısı
 2. Nedim Sönmez Ebru
Sanatçısı
Müzisyenler
 1. Selim Salamon Hubeş Müzisyen
 2. Yuda Yavuz Hubeş Müzisyen
 3. Karen Şarhon Müzisyen
 4. İzzet Bana Müzisyen
 5. Yakov İgual Müzisyen
Borusan Oda Orkestrası
 1. A. Bazhenow Müzisyen
 2. A. Samolienko Müzisyen
 3. Özcan Ulucan Müzisyen
 4. Birsen Ulucan Müzisyen
 5. Pelin Halkacı Müzisyen
 6. Gökçe Ergin Müzisyen
 7. İvan Kucher Müzisyen
 8. Arif Manaflı Müzisyen
 9. Bahar Biricik Müzisyen
10. Suzan Altıner Müzisyen
11. Şafak Mula Müzisyen
12. Betül Bozok Müzisyen
13. İffet Tunalı Müzisyen
14. Sevil Gökdağ Müzisyen
15. Tuba Özkan Müzisyen
16. Sine Urman Müzisyen
17. Melih Balçık Müzisyen
18. Engin Babahan Müzisyen
19. Yusuf Gençay Müzisyen
20. Melih Kara Müzisyen
21. Efdal Altun Müzisyen
22. Demet Altun Müzisyen
23. Prof. Saim Akçıl Orkestra Şefi
24. Bülent Evcil Solist Sanatçı
İst. Devl. Op. ve Balesi
 1. Hülya Aksular Bale
Sanatçısı
 2. Sibel Sürel Bale
Sanatçısı
 3. Barış Adikti Bale
Sanatçısı
 4. Ahmet Eroğlu Bale
Sanatçısı
 5. Alim Günay Bale
Sanatçısı
İst. Devl. Tiyatrosu
 1. Metin İbrahim Belgin Rejisör
 2. Ali Sürmeli Tiyatro
Sanatçısı
 3. Kazım Öztürk Aksesuar-Dekor
 4. Enver Başar Işıkçı
 5. Ülkü Gökseven Tiyatro
Sanatçısı
Ank. Sanat Tiyatrosu
 1. Reşit Altan Erkekli Tiyatro
Sanatçısı
 2. Murat Atmis Tiyatro
Sanatçısı
 3. İsmail Hakkı Gültekin Tiyatro
Sanatçısı
 4. Necip Eraslan Tiyatro
Sanatçısı
Adnan Tönel Tiyatrosu
 1. Adnan Tönel Tiyatro
Sanatçısı
 2. Nilüfer Tönel Tiyatro
Sanatçısı
 3. Neşe Mesutoğlu Tiyatro
Sanatçısı
 4. Hakan Tamar Tiyatro
Sanatçısı
Kenter Tiyatrosu
 1. Müşfik Kenter Tiyatro
Sanatçısı
 2. Cengiz Özek Tiyatro
Sanatçısı
 3. Can İşitmen Tiyatro
Sanatçısı
M. Ketençoğlu Tiyatrosu
 1. Muammer Ketençoğlu Tiyatro
Sanatçısı
 2. Sumru Ağıryürüyen Tiyatro
Sanatçısı
Tango Gösterileri
1. Sema Moritz Tango Sanatçısı

11. – Konya Milletvekili Lütfi Yalman’ın, açılmış olan
memur sınavının iptal edilip edilmediğine ilişkin sorusu ve Orman Bakanı Arif
Sezer’in yazılı cevabı (7/6701)
Türkiye Büyük MilletMeclisi
Başkanlığına
Aşağıdaki sorularımın
Orman Bakanı Sayın Ersin Taranoğlu tarafından yazılı olarak cevaplandırılması
için gereğini arz ederim. 23.12.1998
 Lütfi
Yalman Konya
1. Bakanlığınızın açmış
olduğu memur sınavı iptal edilmiş midir? İptal edildiyse, hangi gerekçelerle
iptal edilmiştir?
2. Memurluğa müracaat eden
vatandaşlardan 3’er milyon lira para alındığı doğru mudur?
3. Sınavlar iptal
edildiğine göre, müracaat sırasında alınan paralar iade edilmiş midir?
Edilmediyse ne zaman iade edilecektir?
4. Bütün ümitlerini bu
memur sınavına bağlayan, bilhassa taşradan gelen vatandaşlarımızın maddî ve
manevî mağduriyetlerini nasıl telafi etmeyi düşünüyorsunuz?
 T.C. Orman
Bakanlığı 15.1.1999 Araştırma,
Planlama ve Koordinasyon Kurulu Başkanlığı Koordinasyon
ve Mevzuat Dairesi Başkanlığı  Sayı : KM.1.SOR./32-91
Konu : Sayın Lütfi
Yalman’ın yazılı soru önergesi
Türkiye Büyük MilletMeclisi
Başkanlığına
(Kanunlar ve Kararlar Dairesi
Başkanlığı)
İlgi : TBMM’nin 05012/1999
tarih ve A.01.0.GNS.0.10.00.02-7/6701-16647/38345 sayılı yazısı.
İlgi yazı ekinde alınan
Konya Milletvekili Sayın Lütfi Yalman’ın “Açılmış olan memur sınavının iptal
edilip edilmediğine ilişkin yazılı soru önergesi” Bakanlığımızca incelenmiş
olup, cevabi yazımız ilişikte gönderilmektedir.
Arz ederim.
 Arif
Sezer Orman
Bakanı
Konya Milletvekili Sayın Lütfi
Yalman’ın
7/6701 Esas No.lu Yazılı Soru
Önergesi Hakkında
Orman Bakanlığının Cevabı

1. Bütçe uygulama talimatı
uyarınca Maliye Bakanlığından alınan müsaade gereği 8.11.1998 tarihinde
yapılacak olan sınavla ilgili olarak Bakanlığımız birimlerine gelen sınava
şaibe karıştığı ve bu sınavın şeklen yapılacağı ihbarları üzerine Orman Genel
Müdürlüğü Teftiş Kurulu Başkanlığı ve ilgili Cumhuriyet Savcılığı tarafından
başlatılan inceleme sonuçlanıncaya kadar sınav ertelenmiş olup, iptali söz
konusu değildir.
2. Müracaat ve yazılı
sınavı Millî Eğitim Bakanlığının sorumluluğu dahilinde optik okuyucularda
değerlendirileceğinden müracaatta bulunan şahıslardan sınav katılım masrafı ve
yazılı değerlendirme karşılığı olarak 3 000 000 TL. alınmıştır.
3. Sınavlar 1 inci Maddede
belirtilen nedenlerle ertelenmiş olup, 1999 Malî Yılı içerisinde yeniden
alınacak müsaade çerçevesinde yapılacağından, sınav katılım ücretinin iade
edilmesi söz konusu değildir.
4. 657 sayılı Devlet
Memurları Kanununun 50 nci maddesi uyarınca memur olacakların sınav açılarak
yarışma ve yeterlilik sınavına tabi tutulması zorunluluğu bulunmaktadır.
Sınavlar 1999 yılı içinde yapılacaktır. Mağduriyet söz konusu değildir.






BİRLEŞİM 44’ÜN SONU





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












