






DÖNEM : 22





DÖNEM
: 22 CİLT : 49 YASAMA YILI : 2



T. B. M. M.
TUTANAK DERGİSİ


91 inci Birleşim
20 Mayıs 2004 Perşembe


İ
Ç İ N D E K İ L E R
 I. - GEÇEN TUTANAK
ÖZETİ
II. - YOKLAMALAR
III. -
SORULAR VE CEVAPLAR
A) YAZILI
SORULAR VE CEVAPLARI
1.- Konya Milletvekili Nezir
Büyükcengiz'in, bir millî eğitim müdürünün bir etkinlik talebini reddetmesine
ilişkin sorusu ve Millî Eğitim Bakanı Hüseyin Çelik'in cevabı (7/2324)
2.- Muğla Milletvekili Ali Arslan'ın,
Dalaman Akköprü Barajı inşaatı nedeniyle konulan konut yasağına ilişkin sorusu
ve Enerji ve Tabiî Kaynaklar Bakanı Mehmet Hilmi Güler'in cevabı (7/2354)
3.- Antalya Milletvekili Feridun Fikret
Baloğlu'nun, Alanya'daki Dim Barajı inşaatına ilişkin sorusu ve Enerji ve Tabiî
Kaynaklar Bakanı Mehmet Hilmi Güler'in cevabı (7/2355)
4.- Konya Milletvekili Nezir
Büyükcengiz'in, Konya-Ankara arası hızlı tren hattı projesine ilişkin sorusu ve
Ulaştırma Bakanı Binali Yıldırım'ın cevabı (7/2372)
5.- Antalya Milletvekili Feridun Fikret
Baloğlu'nun, fırtınada hasar gören Antalya Çayağzı Limanının onarımına ilişkin
sorusu ve Ulaştırma Bakanı Binali Yıldırım'ın cevabı (7/2373)
6.- Tokat Milletvekili Orhan Ziya
Diren'in, Tokat İlindeki öğretmenlerin teşvik edilmesine ilişkin sorusu ve
Millî Eğitim Bakanı Hüseyin Çelik'in cevabı (7/2407)
7.- Ankara Milletvekili Yılmaz Ateş'in,
hemzemin geçitlerdeki bariyer ve sinyalizasyon sistemlerine ilişkin sorusu ve
Ulaştırma Bakanı Binali Yıldırım'ın cevabı (7/2410)
8.- Bursa Milletvekili Kemal Demirel'in,
taşımalı eğitime ilişkin sorusu ve Millî Eğitim Bakanı Hüseyin Çelik'in cevabı
(7/2436)
9.- Adana Milletvekili N. Gaye Erbatur'un,
tarımın desteklenmesi çalışmalarına,
- Bursa Milletvekili Kemal Demirel'in,
tarım çalışanlarının desteklenmesine,
- Iğdır Milletvekili Dursun Akdemir'in,
elma üreticisinin sorunlarına,
İlişkin soruları ve Tarım ve Köyişleri
Bakanı Sami Güçlü'nün cevabı (7/2517, 2518, 2519)
10.- Adana Milletvekili N. Gaye
Erbatur'un, çıraklık eğitim merkezlerindeki öğrencilere ilişkin sorusu ve Millî
Eğitim Bakanı Hüseyin Çelik'in cevabı (7/2522)


I. – GEÇEN
TUTANAK ÖZETİ
TBMM Genel Kurulu saat 15.00'te açılarak
iki oturum yaptı.
Adıyaman Milletvekili Şevket Gürsoy,
Adıyaman İlinin sorunlarına, 
Sivas Milletvekili Osman Kılıç,
madenciliğin önemine, Sivas'ın maden potansiyeli ile bu potansiyelin
değerlendirilmesi için,
Alınması gereken tedbirlere ilişkin
gündemdışı birer konuşma yaptılar.
Ankara Milletvekili Zekeriya Akıncı'nın,
Modern Çarşı yangını sonrasındaki gelişmelere, çarşı ve Ulus esnafının
sorunları ile alınması gereken tedbirlere ilişkin gündemdışı konuşmasına,
Sanayi ve Ticaret Bakanı Ali Coşkun cevap verdi.
Genel Kurulu ziyaret eden Kuzey Kıbrıs
Türk Cumhuriyeti Parlamentosundan bir grup milletvekiline Başkanlıkça
"Hoşgeldiniz" denildi.
Türkiye Büyük Millet Meclisi Başkanı
Bülent Arınç'ın, Fas Temsilciler Meclisi Başkanı Abdelwahad Radi'nin davetine
icabetle Fas'a yapacağı resmî ziyarete katılacak heyete ilişkin Başkanlık
tezkeresi Genel Kurulun bilgisine sunuldu.
İstanbul Milletvekili Kemal Kılıçdaroğlu
ve 21 milletvekilinin, TMSF ve RTÜK'ün bazı uygulamalarının araştırılarak
alınması gereken önlemlerin belirlenmesi amacıyla Meclis araştırması (10/190),
CHP Grubu adına Grup Başkanvekilleri,
Samsun Milletvekili Haluk Koç, İzmir Milletvekili K. Kemal Anadol ve İstanbul Milletvekili Ali Topuz'un, Irak
Halkına yöneltilen şiddet ve Türkiye'nin Irak politikası (8/14),
Kayseri Milletvekili Taner Yıldız ve 21
milletvekilinin, Irak Halkına yöneltilen şiddet ve işkence olaylarının ulusal
ve uluslararası düzeydeki yansımaları (8/15),
Konusunda genel görüşme; 
Açılmasına ilişkin önergeleri, Genel
Kurulun bilgisine sunuldu; önergelerin gündemdeki yerlerini alacağı ve
öngörüşmelerinin, sırası geldiğinde yapılacağı açıklandı.
Millî Eğitim, Kültür, Gençlik ve Spor
Komisyonunda bulunan Yükseköğretim Kanununda Değişiklik Yapılmasına, 
Millî Savunma ve Dışişleri Komisyonlarında
bulunan Aşırı Derecede Yaralayan ve Ayırım Gözetmeyen Etkileri Bulunan Belirli
Konvansiyonel Silahların Kullanımının Yasaklanması veya Sınırlandırılması
Sözleşmesi ve Eki I., Tadil Edilmiş II. ve IV. Protokollerin Onaylanmasının
Uygun Bulunduğuna,
Dair Kanun Tasarılarının, İçtüzüğün 75
inci maddesine göre geri gönderilmesine ilişkin Başbakanlık tezkereleri okundu;
tasarıların geri verildiği bildirildi.
TBMM Başkanı Bülent Arınç'ın, St.
Petersburg'ta yapılacak olan Karadeniz Ekonomik İşbirliği Parlamenter Asamblesi
Genel Kuruluna katılmasına ilişkin Başkanlık;
Başbakan Recep Tayyip Erdoğan'ın, bir
heyetle birlikte:
Güneydoğu Avrupa Ülkeleri İşbirliği Süreci
Devlet/Hükümet Başkanları Zirvesine katılmak üzere Bosna-Hersek'e, 
Türk-Alman Ticaret ve Sanayi Odasının
açılışına katılmak üzere Almanya'ya, 
Yaptığı resmî ziyaretlere iştirak etmeleri
uygun görülen milletvekillerine ilişkin Başbakanlık;
Tezkereleri; 
Genel Kurulun 18.5.2004 Salı günkü
birleşiminde sözlü sorular ve diğer denetim konularının görüşülmemesine;
gündemin "Kanun Tasarı ve Teklifleri ile Komisyonlardan Gelen Diğer
İşler" kısmının 36 ncı sırasında yer alan 453 sıra sayılı kanun tasarısının
bu kısmın 6 ncı sırasına, 37 nci sırasında yer alan 452 sıra sayılı kanun
tasarısının 8 inci sırasına, 6 ncı sırasında yer alan 432 sıra sayılı kanun
tasarısının ise 9 uncu sırasına alınmasına, diğer işlerin sırasının buna göre
teselsül ettirilmesine ve bu birleşimde, 452 sıra sayılı kanun tasarısının
görüşmelerinin bitimine kadar çalışma süresinin uzatılmasına; daha önce gelen
kâğıtlar listesinde yayımlanan ve Genel Kurulda okunmuş bulunan Irak Halkına
yönelik şiddet ve Türkiye'nin Irak politikası konularında Anayasanın 98 inci, İçtüzüğün 102 ve 103 üncü
maddeleri uyarınca genel görüşme açılmasına ilişkin önerge (8/14) ile benzer
mahiyetteki (8/15) esas numaralı önergenin öngörüşmelerinin, Genel Kurulun
25.5.2004 Salı günkü birleşiminde, birleştirilerek yapılmasına ilişkin Danışma
Kurulu önerisi;
Kabul edildi.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının:
1 inci sırasında bulunan, Gıdaların
Üretimi, Tüketimi ve Denetlenmesine Dair 560 Sayılı Kanun Hükmünde Kararnamenin
(1/238) (S. Sayısı: 428),
5 inci sırasında bulunan, Kamu Yönetiminin
Temel İlkeleri ve Yeniden Yapılandırılması Hakkında Kanun Tasarısının (1/731)
(S. Sayısı: 349),
Görüşmeleri, ilgili komisyon yetkilileri
Genel Kurulda hazır bulunmadığından; 
2 nci sırasında bulunan, Adlî Yargı İlk
Derece Mahkemeleri ile Bölge Adliye Mahkemelerinin Kuruluş, Görev ve Yetkileri
Hakkında Kanun Tasarısının (1/521) (S. Sayısı: 146),
3 üncü sırasında bulunan, Hukuk Usulü
Muhakemeleri Kanununda Değişiklik Yapılmasına İlişkin Kanun Tasarısının (1/523)
(S. Sayısı: 152),
4 üncü sırasında bulunan, Kamu İhale
Kanununa Geçici Madde Eklenmesine Dair Kanun Teklifinin (2/212) (S. Sayısı:
305),
Görüşmeleri, daha önce geri alınan
maddelere ilişkin komisyon raporları henüz gelmediğinden;
Ertelendi.
6 ncı sırasına alınan, Hâkimler ve
Savcılar Kanunu ile Adlî Personel ile Devlet Davalarını Takip Edenlere Yol
Gideri ve Tazminat Verilmesi ile 492 Sayılı Harçlar Kanununun Bir Maddesinin
Yürürlükten Kaldırılması Hakkında Kanunda Değişiklik Yapılmasına Dair (1/769)
(S. Sayısı: 453),
7 nci sırasında bulunan, İller Bankası
Kanununda Değişiklik Yapılmasına Dair (1/796) (S. Sayısı: 440)
8 inci sırasına alınan, Türkiye Odalar ve
Borsalar Birliği ile Odalar ve Borsalar (1/789) (S. Sayısı: 452),
Kanun Tasarılarının, yapılan görüşmelerden
sonra, kabul edilip kanunlaştıkları açıklandı.
20 Mayıs 2004 Perşembe günü saat 15.00'te
toplanmak üzere birleşime 22.18'de son verildi.

  Yılmaz Ateş
  Başkanvekili
 
 Mehmet Daniş  Ahmet Küçük Enver
Yılmaz
 Çanakkale  Çanakkale Ordu
 Kâtip Üye  Kâtip Üye Kâtip Üye


BİRİNCİ
OTURUM
Açılma
Saati : 15.00
20 Mayıs
2004 Perşembe
BAŞKAN :
Başkanvekili İsmail ALPTEKİN
KÂTİP
ÜYELER : Mevlüt AKGÜN (Karaman), Mehmet DANİŞ (Çanakkale)
BAŞKAN - Türkiye Büyük Millet Meclisinin
91 inci Birleşimini açıyorum.
II. – Y O K
L A M A 
BAŞKAN - Elektronik cihazla yoklama
yapacağım.
Yoklama için 3 dakikalık süre veriyorum. 
Sayın milletvekillerinin oy düğmelerine
basarak, salonda bulunduklarını bildirmelerini, bu süre içerisinde elektronik
sisteme giremeyen milletvekillerinin salonda hazır bulunan teknik personelden
yardım istemelerini, buna rağmen sisteme giremeyen üyelerin ise, yoklama
pusulalarını teknik personel aracılığıyla, 3 dakikalık süre içerisinde
Başkanlığa ulaştırmalarını rica ediyorum. 
Yoklama işlemini başlatıyorum. 
(Elektronik cihazla yoklama yapıldı)
BAŞKAN - Sayın milletvekilleri, toplantı
yetersayısı yoktur; birleşime 5 dakika ara veriyorum.

Kapanma
Saati :15.08


İKİNCİ
OTURUM
Açılma
Saati : 15.22
BAŞKAN :
Başkanvekili İsmail ALPTEKİN
KÂTİP
ÜYELER : Mevlüt AKGÜN (Karaman), Mehmet DANİŞ (Çanakkale)
BAŞKAN - Sayın milletvekilleri, Türkiye
Büyük Millet Meclisinin 91 inci Birleşiminin İkinci Oturumunu açıyorum.
II. – Y O K
L A M A 
BAŞKAN - Birinci Oturumda yapılan
yoklamada toplantı yetersayısı bulunamamıştı. Şimdi, yoklama işlemini
tekrarlayacağım. 
Yoklama için 3 dakikalık süre vereceğim. 
Sayın milletvekillerinin oy düğmelerine
basarak salonda bulunduklarını bildirmelerini; bu süre içerisinde elektronik
sisteme giremeyen milletvekillerinin salonda hazır bulunan teknik personelden yardım
istemelerini; buna rağmen sisteme giremeyen sayın üyelerin, yoklama
pusulalarını, teknik personel aracılığıyla, 3 dakikalık süre içerisinde
Başkanlığa ulaştırmalarını rica ediyorum.
Yoklama işlemini başlatıyorum.
(Elektronik cihazla yoklama yapıldı)
BAŞKAN - Sayın milletvekilleri, toplantı
yetersayısı bulunamamıştır.
Sözlü soru önergeleri ile diğer denetim
konularını sırasıyla görüşmek için, 25 Mayıs 2004 Salı günü saat 15.00'te
toplanmak üzere, birleşimi kapatıyorum. 

Kapanma
Saati : 15.27




