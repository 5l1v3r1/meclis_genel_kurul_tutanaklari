



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 91’inci
Birleşim
 20
Mayıs 2016 Cuma

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER


I.- GEÇEN TUTANAK ÖZETİ
II.- GELEN KÂĞITLAR
III.- YOKLAMA
IV.- OTURUM BAŞKANLARININ KONUŞMALARI
1.- Oturum Başkanı TBMM Başkanı İsmail Kahraman’ın, 19
Mayıs Atatürk’ü Anma, Gençlik ve Spor Bayramı’nı kutladığına ilişkin konuşması

2.- Oturum Başkanı TBMM Başkanı İsmail Kahraman’ın,
laiklikle ilgili sözlerinin açıklamasını basın toplantısıyla yaptığına ilişkin
konuşması
V.- AÇIKLAMALAR
1.- Ankara Milletvekili Levent Gök’ün, 19 Mayıs
Atatürk’ü Anma, Gençlik ve Spor Bayramı’nı kutladıklarına, TBMM Başkanı İsmail
Kahraman’ın “Laiklik Anayasa’dan çıkarılmalıdır.” ifadeleri nedeniyle bu
oturumu yönetmesini uygun görmediklerine ve Meclis ile kamuoyundan özür
dilemesini ya da bu sözün ne anlama geldiğini kamuoyu vicdanını anayasal
ilkeler çerçevesinde tatmin edici bir şekilde açıklamasını beklediklerine
ilişkin açıklaması
2.- Diyarbakır Milletvekili İdris Baluken’in, Halkların
Demokratik Partisi olarak 19 Mayıs Atatürk’ü Anma, Gençlik ve Spor Bayramı’nı
kutladıklarına, TBMM Başkanı İsmail Kahraman’ın Anayasa’yı açık bir şekilde
ihlal ettiği Türkiye kamuoyunda tartışılıyorken bu Anayasa değişiklik teklifi
oturumunu yönetiyor olmasını anlamanın mümkün olmadığına ve yapılacak oylamanın
gerçekten gizli oylama usullerine göre yapılması sorumluluğunun da oturumu
yöneten TBMM Başkanına ait olduğuna ilişkin açıklaması
3.- Manisa Milletvekili Erkan Akçay’ın, Milliyetçi
Hareket Partisi olarak 19 Mayıs Atatürk’ü Anma, Gençlik ve Spor Bayramı’nı
kutladıklarına ilişkin açıklaması
4.- Çanakkale Milletvekili Bülent Turan’ın, 19 Mayıs
Atatürk’ü Anma, Gençlik ve Spor Bayramı’nı kutladığına ilişkin açıklaması
5.- Diyarbakır Milletvekili İdris Baluken’in, Halkların
Demokratik Partisi olarak hiçbir milletvekilinin en küçük bir baskı altına
girmeden, kendi hür iradesi ve vicdanıyla oy kullanmasının sağlamasını, bu
ortamın tesis edilmesini talep ettiklerine ilişkin açıklaması
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER 
A) Kanun Tasarı ve Teklifleri
 1.- Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi (2/1028) ve Anayasa
Komisyonu Raporu (S. Sayısı: 313 ve 313’e 1’inci Ek)
2.- Türkiye Cumhuriyeti Hükümeti ile
Surinam Cumhuriyeti Hükümeti Arasında Dostluk ve İşbirliği Anlaşmasının
Onaylanmasının Uygun Bulunduğuna Dair Kanun Tasarısı (1/337) ve Dışişleri Komisyonu
Raporu (S. Sayısı: 35)
3.- Türkiye Cumhuriyeti Hükümeti ile Ürdün Haşimi
Krallığı Hükümeti Arasında Kalkınma İşbirliği Anlaşmasının Onaylanmasının Uygun
Bulunduğuna Dair Kanun Tasarısı (1/527) ve Dışişleri Komisyonu Raporu (S.
Sayısı: 183)
VII.- SATAŞMALARA İLİŞKİN KONUŞMALAR
1.- Çanakkale Milletvekili Bülent Turan’ın, Ankara
Milletvekili Sırrı Süreyya Önder’in 313 ve 313’e 1’inci Ek sıra sayılı Kanun
Teklifi’nin 1’inci maddesiyle ilgili önerge üzerinde yaptığı konuşması
sırasında Adalet ve Kalkınma Partisine sataşması nedeniyle konuşması
2.- Ankara Milletvekili Sırrı Süreyya Önder’in,
Çanakkale Milletvekili Bülent Turan’ın sataşma nedeniyle yaptığı konuşması sırasında
şahsına sataşması nedeniyle konuşması
3.- Çanakkale Milletvekili Bülent Turan’ın, Çorum
Milletvekili Tufan Köse’nin 313 ve 313’e 1’inci Ek sıra sayılı Kanun Teklifi’nin
1’inci maddesiyle ilgili önerge üzerinde yaptığı konuşması sırasında Adalet ve
Kalkınma Partisine sataşması nedeniyle konuşması
4.- Çorum Milletvekili Tufan Köse’nin, Çanakkale
Milletvekili Bülent Turan’ın sataşma nedeniyle yaptığı konuşması sırasında şahsına
sataşması nedeniyle konuşması
5.- Amasya Milletvekili Mehmet Naci Bostancı’nın,
İstanbul Milletvekili Filiz Kerestecioğlu Demir’in 313 ve 313’e 1’inci Ek sıra
sayılı Kanun Teklifi’nin 2’nci maddesiyle ilgili önerge üzerinde yaptığı konuşması
sırasında Adalet ve Kalkınma Partisine sataşması nedeniyle konuşması
6.- İstanbul Milletvekili Filiz Kerestecioğlu Demir’in,
Amasya Milletvekili Mehmet Naci Bostancı’nın sataşma nedeniyle yaptığı
konuşması sırasında şahsına sataşması nedeniyle konuşması

VIII.- USUL
HAKKINDA GÖRÜŞMELER
1.- Gizli oylamanın İç Tüzük ve usullere uygun şekilde
yapılıp yapılmadığı hakkında
IX.- ÖNERİLER 
A) Danışma Kurulu Önerileri 
1.- Danışma Kurulunun, Genel Kurulun 21 Mayıs 2016
Cumartesi günü toplanmamasının Genel Kurulun onayına sunulmasının uygun
görüldüğüne ilişkin önerisi 

X.- KOMİSYONLAR BÜLTENİ
1.- 01/11/2015-31/12/2015 tarihleri arasında
komisyonlara gelen, komisyonlardan çıkan ve 31/12/2015 tarihinde komisyonlarda
bulunan kanun hükmünde kararnameler, tasarılar, teklifler, tezkereler

XI.- YAZILI SORULAR VE CEVAPLARI
1.- İstanbul
Milletvekili Mahmut Tanal'ın, yazılı soru önergeleri ile ilgili çeşitli
verilere ilişkin sorusu ve Milli Savunma Bakanı İsmet Yılmaz’ın cevabı
(7/4204)








20 Mayıs 2016 Cuma
BİRİNCİ OTURUM
Açılma Saati: 10.00
BAŞKAN: İsmail KAHRAMAN
KÂTİP ÜYELER: Sema KIRCI (Balıkesir), Elif Doğan TÜRKMEN (Adana) 
---0---
BAŞKAN
– Türkiye Büyük Millet Meclisinin 91’inci Birleşimini açıyorum.
III.- YOKLAMA
BAŞKAN
– Sayın milletvekilleri, elektronik cihazla yoklama yapılacaktır.
Yoklama
için beş dakika süre vereceğim. 
Sayın
milletvekillerinin oy düğmelerine basarak salonda bulunduklarını
bildirmelerini, bu süre içerisinde elektronik sisteme giremeyen
milletvekillerimizin salonda hazır bulunan teknik personelden yardım
istemelerini, buna rağmen sisteme giremeyen üyelerin ise yoklama pusulalarını
görevli personel aracılığıyla beş dakikalık süre içerisinde Başkanlığa
ulaştırmalarını rica ediyorum.
Yoklama
işlemini başlatıyorum.
(Elektronik
cihazla yoklama yapıldı)
BAŞKAN –
Toplantı yeter sayısı vardır.
IV.- OTURUM BAŞKANLARININ KONUŞMALARI
1.- Oturum Başkanı TBMM Başkanı İsmail Kahraman’ın, 19
Mayıs Atatürk’ü Anma, Gençlik ve Spor Bayramı’nı kutladığına ilişkin konuşması

BAŞKAN – Sayın milletvekilleri,
dün bir bayramı idrak ettik; 19 Mayıs Atatürk’ü Anma, Gençlik ve Spor
Bayramı’nı kutluyorum. 
19 Mayıs 1919’da
başlayan yürüyüş, Ankara’da Cumhuriyet Dönemi’mize girmemizle neticelendi. Bu
Meclisin yönettiği harple Meclisimiz “Gazi Meclis” adını aldı. Doksan yedi yıl
önce inancının ve imanının gereğini yerine getirmek üzere millî mücadelenin
işaret fişeğini ateşleyenleri, bu uğurda canıyla, malıyla görev üstlenenleri,
aziz şehitlerimizi ve gazilerimizi, Gazi Mustafa Kemal Paşa ve silah
arkadaşlarını şükranla anıyorum. Geleceğimiz olan gençlerimizin bu bayramında
gençlerin millî mücadele ruhuna sahip vicdanı, fikri ve irfanı hür kişiler
olarak daha güçlü, kudretli ve müreffeh bir Türkiye’ye ulaşma idealine sahip
olmalarını ve bunu gerçekleştirecek donanımda yetişmelerini temenni ediyorum.
Sayın milletvekilleri;
şimdi, 19 Mayıs Atatürk’ü Anma, Gençlik ve Spor Bayramı münasebetiyle söz
talebinde bulunan siyasi parti grup başkan vekillerine yerlerinden ikişer
dakika söz vereceğim.
İlk söz,
Cumhuriyet Halk Partisi Grup Başkan Vekili Sayın Levent Gök Beyefendi’ye
aittir.
Buyurun efendim.
(CHP sıralarından alkışlar)
V.- AÇIKLAMALAR
1.- Ankara Milletvekili Levent Gök’ün, 19 Mayıs
Atatürk’ü Anma, Gençlik ve Spor Bayramı’nı kutladıklarına, TBMM Başkanı İsmail
Kahraman’ın “Laiklik Anayasa’dan çıkarılmalıdır.” ifadeleri nedeniyle bu
oturumu yönetmesini uygun görmediklerine ve Meclis ile kamuoyundan özür
dilemesini ya da bu sözün ne anlama geldiğini kamuoyu vicdanını anayasal
ilkeler çerçevesinde tatmin edici bir şekilde açıklamasını beklediklerine
ilişkin açıklaması
LEVENT GÖK (Ankara) – Dün, bütün ulusumuzca, 19 Mayıs
1919’da meşalesi yakılan ve Mustafa Kemal önderliğinde gerçekleştirilen,
emperyalizme karşı verilmiş bir savaşla kurulan, laik cumhuriyet temelleri
üzerinde yükselmiş bulunan Türkiye Cumhuriyeti’nin en önemli bayramlarından
birini halkımızla beraber kutladık. Anıtkabir’e koştuk, Ata’mıza bağlılığımızı
ilettik.
Sayın
Başkan, 19 Mayıs 1919’da başlayan Kurtuluş Savaşı’yla kurulan Türkiye
Cumhuriyeti’nin ana ekseni, laik cumhuriyetin ilkelerini gerçekleştirmek,
çağdaş uygarlık seviyesine ulaşmak ve halk egemenliğini kurmak olmuştur. Tüm
Orta Doğu coğrafyasına baktığımız zaman laiklikten uzaklaşan bütün Orta
Doğu’daki Müslüman ülkelerin ne hâlde olduğunu görmemiz mümkündür. Onların
içerisinden yıldız gibi parlayan tek ülke Türkiye’dir; o da Mustafa Kemal’in
özellikle ve öncelikle korumak istediği laiklik ilkesidir. (CHP sıralarından
“Bravo” sesleri, alkışlar) Bu konu Anayasa’mızla korunmuştur ve laiklik
ilkesine bağlılık, sorumluluğu ne olursa olsun herkesin üzerinde büyük bir
sorumluluk duygusuyla bağlı kalması gereken bir ilkedir. 
Geçtiğimiz
günlerde ne yazık ki sizin ağzınızdan “Laiklik Anayasa’dan çıkarılmalıdır.”
sözlerini büyük bir üzüntüyle duyduk. Türkiye'de en önemli sorumluluk
makamlarından biri olan bir makamda bulunan bir kişi olarak “Laiklik
Anayasa’dan çıkarılmalıdır.” sözünün bugüne kadar sizin tarafınızdan telafi
edildiğine, kamuoyu vicdanının Anayasa’ya bağlılığınızdan şüphe edilmeyecek
şekilde birtakım sözler söylemek suretiyle giderildiğine tanık olmadık. Bu
bakımdan biz bu oturumu sizin yönetmenizi uygun görmüyoruz. (CHP sıralarından
alkışlar)
GÖKCEN
ÖZDOĞAN ENÇ (Antalya) – Sana mı soracağız kimin yöneteceğini?
LEVENT
GÖK (Ankara) – Böyle bir tabloda, dokunulmazlıkların konuşulacağı bir ortamda,
oylama yapılacağı bir ortamda laikliğe aykırı davranışlar nedeniyle sizinle
ilgili bir fezleke de henüz buraya gelmemiştir. Yani siz Meclis Başkanı olarak
her türlü suçun tartışılacağı bir dokunulmazlık tartışmasına Başkanlık
edeceksiniz ama laikliğe aykırı faaliyetten dolayı hakkınızda bir fezleke
düzenlenmeyecek, buraya gelmeyecek ve siz bu toplantıyı yöneteceksiniz. Böyle
bir toplantıyı yönetme durumunuzun olmadığını, laikliğe aykırı davranışlar
nedeniyle hakkınızda gelmeyen bir fezleke nedeniyle bu toplantıda başka
milletvekillerinin yargılanmasının önünü açacak bir oylamaya Başkanlık
yapamayacağınızı yüksek sesle belirtmek istiyoruz. (CHP sıralarından “Bravo”
sesleri, ayakta alkışlar)
GÖKCEN
ÖZDOĞAN ENÇ (Antalya) – Tamam, protesto et, git!
İLKNUR
İNCEÖZ (Aksaray) – Sen mi karar vereceksin buna!
LEVENT
GÖK (Ankara) – Cumhuriyet Halk Partisi olarak özellikle Anayasa’ya aykırı bu
tutum ve sözlerinizin buradan tüm kamuoyunu tatmin edici bir şekilde yalanlanmasını,
söylediyseniz özür dilemenizi; söylemediyseniz bu konuda, ne anlama geldiği
konusunda çok net bir duruşunuzun sergilenmesini sizlerden beklediğimizi, ancak
bu şartlarda Meclisi idare edebileceğinizi ifade ediyoruz. 
(Mikrofon
otomatik cihaz tarafından kapatıldı) 
BAŞKAN
– Levent Bey, bir dakika daha ekliyorum. 
Buyurun,
devam edebilirsiniz. 
LEVENT
GÖK (Ankara) – “Laiklik Anayasa’dan çıkartılmalıdır.” sözünü söylediyseniz tüm
Meclisten ve kamuoyundan özür dilemenizi ya da bu sözünüzün ne anlama geldiğini
kamuoyu vicdanının anayasal ilkeler çerçevesinde tatmin edici bir şekilde
açıklanmasını sizlerden beklediğimizi ifade ediyoruz. Bu şartlar altında sizin
tekrar Meclis Başkanlığı görevini üstlenerek bu oturumu yönetmenizi uygun
görmediğimizi ifade ediyoruz. (CHP sıralarından alkışlar) 
BAŞKAN
– Efendim söz sırası, Halkların Demokratik Partisi Grup Başkan Vekili Sayın
İdris Baluken Beyefendi’ye aittir. 
Buyurun
Beyefendi. 
2.- Diyarbakır Milletvekili İdris Baluken’in, Halkların
Demokratik Partisi olarak 19 Mayıs Atatürk’ü Anma, Gençlik ve Spor Bayramı’nı
kutladıklarına, TBMM Başkanı İsmail Kahraman’ın Anayasa’yı açık bir şekilde
ihlal ettiği Türkiye kamuoyunda tartışılıyorken bu Anayasa değişiklik teklifi
oturumunu yönetiyor olmasını anlamanın mümkün olmadığına ve yapılacak oylamanın
gerçekten gizli oylama usullerine göre yapılması sorumluluğunun da oturumu
yöneten TBMM Başkanına ait olduğuna ilişkin açıklaması
İDRİS
BALUKEN (Diyarbakır) – Teşekkür ediyorum Sayın Başkan. 
Sayın
Başkan, değerli milletvekilleri; bizler de Halkların Demokratik Partisi olarak
19 Mayıs Ulusal Gençlik ve Spor Bayramı’nı kutluyoruz. Kuşkusuz, Kurtuluş
Savaşı’nın miladı olarak değerlendirebileceğimiz 19 Mayıs çıkışı ve sonrasında
Amasya, Erzurum ve Sivas Kongrelerinde ortaya çıkan ruh, bu topraklarda
halklarımızın ortak geleceğinin her türlü emperyal planlara karşı nasıl sağlam
bir iradeyle korunduğunu ortaya koyuyordu. Ancak, ne yazık ki sonrasında bu
ruhun birtakım uygulamalarla ortadan kaldırılması, birlik ruhu yerine teklik
ruhunun ön plana çıkması, o tarihten bugüne kadar da büyük acıların yaşanmasına
vesile oldu. Biz HDP olarak bu sağlam iradenin ve bu topraklara ait birlik
ruhunun bir an önce ortaya çıkacağı bir ülke tahayyülümüzü bugün vesilesiyle
bir kez daha yinelemek istiyoruz. 
Diğer
taraftan, Gençlik Bayramı olarak anılan, kutlanılan bir dönemde gençliğin bu
kadar politik özden uzaklaştırıldığı, apolitik bir hatta savrulduğu ve çok
bilinçli politikalarla geleceksizleştirildiği uygulamaları da kabul
etmediğimizi ifade etmek istiyorum. İşsizlik, ucuz emek gücü, açlık, yoksulluk
başta olmak üzere, gençliğin yaşadığı, boğuşmak zorunda kaldığı devasa sorunlar
aslında bu ülkenin geleceksizliğiyle ilgili önemli işaretler veriyor. Gençliğin
geleceğinin olmadığı bir ülkenin geleceğinin olduğunu söylemek mümkün değildir.
Bu nedenle, sadece söylem bazında kalan kutlamalar yapmak yerine, apolitik ve
ahlaki yozlaşmanın pençesine atılmaya çalışılan gençliğin gerçek sorunlarını
çözmeyle ilgili bütün Meclisin büyük bir sorumluluk altında olduğunu
düşünüyoruz. 
Bu
vesileyle, bir kez daha Halkların Demokratik Partisi olarak Ulusal Gençlik ve
Spor Bayramı’nı kutladığımızı ifade etmek istiyorum. 
Diğer
taraftan, Cumhuriyet Halk Partisi grup başkan vekilinin de değindiği hususla
ilgili birkaç cümle kullanmak istiyorum. 
Tabii,
Anayasa’yı açık bir şekilde ihlal eden söylemlerinizden sonra bugün ilk defa
bir Genel Kurul oturumu yönetiyorsunuz.
(Mikrofon
otomatik cihaz tarafından kapatıldı) 
BAŞKAN
– Bir dakika ekliyorum efendim.
Buyurun
İdris Bey.
İDRİS
BALUKEN (Diyarbakır) – Aslında bu konuda Genel Kurul oturumları sırasında bizim
taleplerimiz de oldu yani “Sayın Meclis Başkanı Genel Kurula gelip o ifadelerle
ne kastettiğini Genel Kurula ve Türkiye kamuoyuna buradan açıklasın.” şeklinde
dile getirdiğimiz taleplere maalesef şahsınız ve ait olduğunuz parti grubunuz
tarafından bugüne kadar cevap verilmedi. Bugün açık bir şekilde bir darbe
anlamına gelecek bir geçici Anayasa değişikliği teklifiyle ilgili oturumu
yönetiyor olmanız da bu açıdan büyük bir ironi olmuştur. Yani, söylemlerinizle
Anayasa’yı açık bir şekilde ihlal ettiğiniz Türkiye kamuoyunda tartışılıyorken,
henüz bununla ilgili zannı ortadan kaldırmamışken sizin darbe anlamına
gelebilecek bir Anayasa değişiklik teklifi…
(Mikrofon
otomatik cihaz tarafından kapatıldı) 
İDRİS
BALUKEN (Diyarbakır) – …oturumunu burada yönetiyor olmanızı anlamak mümkün
değil. O nedenle, umarım ki doyurucu bir açıklama tarafınızdan Genel Kurula ve
Türkiye kamuoyuna yapılır.
Son
olarak da Sayın Başkan, yapılacak oylamanın gerçekten gizli oylama usullerine
göre yapılması, milletvekillerinin kendi vicdanı ve iradeleriyle oy
kullanmalarının sağlanması sorumluluğunun da bugün şahsınıza ait olduğunu
belirterek saygılarımı sunuyorum.
Sağ
olun.
BAŞKAN
– Teşekkür ediyorum. 
Söz
sırası, Milliyetçi Hareket Partisi Grubu adına Grup Başkan Vekili Sayın Erkan
Akçay Beyefendi’nin. 
Buyurun
Beyefendi.
3.- Manisa Milletvekili Erkan Akçay’ın, Milliyetçi
Hareket Partisi olarak 19 Mayıs Atatürk’ü Anma, Gençlik ve Spor Bayramı’nı
kutladıklarına ilişkin açıklaması
ERKAN
AKÇAY (Manisa) – Teşekkür ederim Sayın Başkan.
Biz
de Milliyetçi Hareket Partisi Grubu olarak 19 Mayıs Atatürk’ü Anma, Gençlik ve
Spor Bayramı’nı tekrar kutluyoruz. 
Türk milletinin hürriyet sevdasının alevlendiği, Gazi
Mustafa Kemal Atatürk’ün milletimiz adına tarihî bir karar olan Samsun’a
çıkışının 97’nci yıl dönümünü idrak ettik. Doksan yedi yıl önce millî
mücadelenin ilk adımı atıldı, işgal ve esarete karşı ilk hamle yapıldı, Türkiye
Cumhuriyeti’nin ilk harcı karıldı. 19 Mayıs karanlık, tehditkâr ve acı bir
dönemde millî onurun dirilişi, bağımsızlık kararının dev adımıdır. 19 Mayıs
Türk milletinin birliğini ve dirliğini hedef alanlara karşı emsalsiz bir meydan
okumadır. 19 Mayıs Türk milletinin bağımsızlığını kazanmak için topyekûn
göstermiş olduğu bir direnişin ve cumhuriyetimize ulaşan uzun ve zorlu sürecin
adımıdır. Teslimiyet belgelerini yırtıp atan cesaretin timsali, manda ve himaye
çağrılarını bastıran kahramanlığın sesidir. Türk milleti 19 Mayıs 1919’da
Samsun’dan başlayarak ayağa kalkmış, tarihte örnek olan bir mücadele azim ve iradesiyle Türkiye Cumhuriyeti’ni
kurmuştur. Doksan yedi yıl önce millî mücadeleye neden olan şartlar, maalesef,
bugün, bölücü terör, suni kimlik tartışmaları, toplumsal kutuplaşma, kültürel
yabancılaşma, ekonomik bağımlılık, yoksulluk, millî kimlikten uzak ve
teslimiyetçi dış politikayla yeniden vücut bulmaktadır. Kimsenin şüphesi
olmasın ki, Türk milleti şehitleriyle inşa ettiği bağımsız Türk devletini
sonsuza kadar yaşatacaktır; bu irade ve güç Türk milletinde vardır. Türk vatanı
bölünmeyecektir, Türkiye Cumhuriyeti millî ve üniter bir devlettir, bölünemez.
Bu
düşüncelerle, Mustafa Kemal Atatürk’ün önderliğinde büyük Türk milletinin
birlik ve bütünlüğünü canlandırdığı bu anlamlı yıl dönümünde Gazi Mustafa Kemal
Atatürk başta olmak üzere bütün silah arkadaşlarını, aziz kahramanlarımızı,
şehitlerimizi ve gazilerimizi minnet, şükran ve rahmetle anıyoruz.
Çok
teşekkürler Sayın Başkan.
BAŞKAN
– Teşekkür ediyorum efendim.
Söz
sırası, Adalet ve Kalkınma Partisi Grup Başkan Vekili Sayın Bülent Turan Bey'e
aittir.
4.- Çanakkale Milletvekili Bülent Turan’ın, 19 Mayıs
Atatürk’ü Anma, Gençlik ve Spor Bayramı’nı kutladığına ilişkin açıklaması
BÜLENT TURAN (Çanakkale) – Sayın Başkan, değerli
milletvekilleri; dün, malumunuz, 19 Mayıs Atatürk'ü Anma, Gençlik ve Spor
Bayramı idi. 19 Mayıs 1919 millî iradenin
oluşturduğu bir kutlu yürüyüşün başlangıcı. Bugün de millet olarak tıpkı
istiklal mücadelemizin başlangıcı 19 Mayıs 1919’da olduğu gibi bağımsızlık
aşkıyla dimdik ayaktayız. 
Gazi
Mustafa Kemal’in 19 Mayıs 1919’da Samsun’a çıkışıyla başlayan millî mücadele
1923’te cumhuriyetin ilanıyla taçlanmış, bağımsızlık aşkımız, birlik ve
beraberlik ruhuyla beraber tüm dünyaya ilan edilmişti. 
Türkiye
Cumhuriyeti kuruluşundan bugüne azim ve kararlılığıyla bağımsızlığını tehlikeye
düşürecek tehditler karşısında her yaştan, her kesimden vatandaşıyla azim ve
kararlılığını göstermiş, bağımsızlığından asla taviz vermeyeceğini tüm dünyaya
ilan etmiştir. 
19
Mayısın Atatürk’ü Anma, Gençlik ve Spor Bayramı olarak ilan edilmesi,
bağımsızlığımızın teminatı olan gençlerimize duyulan güvenin ve onlara yüklenen
sorumluluğun da en net yansımasıdır.
Doksan
üç yıllık cumhuriyet tarihimizde tam bağımsızlık yolunda katedilen mesafenin
devam etmesi, bu emanetin korunması ve yücelmesi için gençlerimiz çok
çalışmalı, vatanını canından çok seven ecdadımızın verdiği mücadele karşısında
bize düşen görev aynı azim ve kararlılıkla yerine getirilmelidir.
Bu
düşüncelerle, 19 Mayıs 1919’un yıl dönümünde Atatürk’ü Anma, Gençlik ve Spor
Bayramı’nı kutluyor, tüm gençlerimize selamlarımızı iletiyoruz. (AK PARTİ
sıralarından alkışlar) 
BAŞKAN
– Teşekkür ediyorum. 
Gruplar
adına konuşmalar tamamlandı.
IV.- OTURUM BAŞKANLARININ KONUŞMALARI
(Devam)
2.- Oturum Başkanı TBMM Başkanı İsmail Kahraman’ın,
laiklikle ilgili sözlerinin açıklamasını basın toplantısıyla yaptığına ilişkin
konuşması
BAŞKAN
– Sayın Levent Gök Bey’in ifadesi var, beyanı var. 
Ben
oturumu fazla işgal etmek istemiyorum. Bir bardak suda fırtına kopartmak da
istemiyorum. Buna ait açıklamam, basın açıklaması olarak toplantıdan iki gün
sonra tarafımdan yapıldı ve sizlere gönderildi. 
Şunu
biliyorum ki, Anayasa’yı gayet iyi bilen, bu noktada büyük çalışmalar yapmış
bir kişiyim. Anayasa’ya aykırı bir durum mevzubahis değildir ve bir daha şunu
tekrar ediyorum: Hiçbir kavram tarifsiz olmaz. Bendeniz “Tarif yapılması
lazımdır.” dedim. Belki aksettirenler yanlış aksettirdi, bilemem. Sözlerim
doğrudur.
Ve
şimdi gündeme geçiyorum… (CHP sıralarından sıra kapaklarına vurmalar,
gürültüler)
LEVENT
GÖK (Ankara) – Sayın Başkan… Sayın Başkan…
BAŞKAN
– Buyurun Levent Bey. 
LEVENT
GÖK (Ankara) – Şimdi, “Sözlerim doğrudur.” derken…
BAŞKAN
- Ben mikrofonunuzu açayım.
LEVENT
GÖK (Ankara) – Yok, böyle konuşayım ben. 
BAŞKAN
– Ama zapta geçsin. 
LEVENT
GÖK (Ankara) – Sayın Başkan, “Sözlerim doğrudur.” derken biz ne anlamalıyız?
(AK PARTİ sıralarından gürültüler) Ben sizden çok net bir açıklama yapmanızı
rica ediyorum. Siz Meclis Başkanı olarak Anayasa’ya ve laik cumhuriyete bağlı
olduğunuzu ifade edebilecek durumda mısınız şu anda? Onu sizden ben rica
ediyorum. 
BAŞKAN
– Levent Bey, tekrar ediyorum: Benim beyanım, bir eksikliğin giderilmesi
-kavramlar tarifsiz olmaz- kavramın tarifinin yapılmasıdır. Yeminimin ne
olduğunu da biliyorum, durumu da biliyorum, hukuku da biliyorum. 
Teşekkür
ediyorum. (AK PARTİ sıralarından alkışlar) 
(CHP
sıralarından “Türkiye laiktir, laik kalacak!” sesleri)
[AK
PARTİ sıralarından “Oturun, oturun!” sesleri, alkışlar (!)]
(Cumhuriyet
Halk Partisi Milletvekilleri Genel Kurul salonunu terk etti) 
LEVENT
GÖK (Ankara) – Efendim, laik cumhuriyete bağlı mısınız? 
BAŞKAN
– Alınan karar gereğince…
LEVENT
GÖK (Ankara) – Sayın Başkan…
BAŞKAN
-…gündeminin “Kanun Tasarı ve Teklifleri ile Komisyonlardan Gelen Diğer İşler”
kısmına geçiyoruz. 
LEVENT
GÖK (Ankara) – Sayın Başkan…
BAŞKAN
– 1’inci sırada bulunan, Adalet ve Kalkınma Partisi Genel Başkanı Konya
Milletvekili…
LEVENT
GÖK (Ankara) – Sayın Başkan… 
BAŞKAN
- …Sayın Ahmet Davutoğlu… 
LEVENT
GÖK (Ankara) – Sayın Başkan… (AK PARTİ sıralarından gürültüler)
BAŞKAN
- Bir dakika… 
Levent
Bey, buyurun. 
LEVENT
GÖK (Ankara) – Sayın Başkan, net bir şekilde laik cumhuriyete… (AK PARTİ
sıralarından gürültüler)
BAŞKAN
– Sayın milletvekilleri, dinleyelim efendim. 
Buyurun
Levent Bey. 
LEVENT
GÖK (Ankara) – AKP Grubunu susturursanız söyleyeceğim.
BAŞKAN
– Affedersiniz duyamıyorum. Açsam acaba mikrofonunuzu, mümkün mü?
LEVENT
GÖK (Ankara) – Siz de mi katılıyorsunuz Başkanın sözüne? (AK PARTİ sıralarından
gürültüler)
BAŞKAN
– Mikrofonunuzu açayım efendim.
LEVENT
GÖK (Ankara) – Siz de mi katılıyorsunuz?
MEHMET
METİNER (İstanbul) – Katılıyoruz, evet.
BAŞKAN
– Levent Bey, mikrofonunuzu açıyorum ben. 
LEVENT
GÖK (Ankara) – Sayın Başkan, ben böyle konuşuyorum.
BAŞKAN
- Mikrofonunuz açık Beyefendi.
LEVENT
GÖK (Ankara) – Sayın Başkan, ben böyle konuşacağım. 
BAŞKAN
– Peki, buyurun.
LEVENT
GÖK (Ankara) - Anlaşılıyor ki AKP Grubu da sizin sözlerinizin arkasında. 
MEHMET
METİNER (İstanbul) – Sonuna kadar katılıyoruz.
LEVENT
GÖK (Ankara) - Ben sizden net bir şekilde bir karşılık bekliyorum. 
BÜLENT
TURAN (Çanakkale) – Sayın Başkan…
BAŞKAN
– Daha net nasıl olacak Beyefendi? 
LEVENT
GÖK (Ankara) – Efendim, şunu ifade etmekten niçin kaçınıyorsunuz… 
MEHMET
METİNER (İstanbul) – Başkanın sözlerine katılıyoruz.
LEVENT
GÖK (Ankara) – “Ben laik cumhuriyete bağlıyım.” sözünü niçin söyleyemiyorsunuz?
BAŞKAN
– Beyefendi, ben yemin ederek buraya gelmiş…
BÜLENT
TURAN (Çanakkale) – Sayın Başkan… Sayın Başkan…
LEVENT
GÖK (Ankara) – Laik cumhuriyete bağlı mısınız, değil misiniz?
BAŞKAN
- …millî hâkimiyetin temsil yeri olan Mecliste bulunan, sizler gibi hakka sahip
bir insanım. (AK PARTİ sıralarından alkışlar) 
LEVENT
GÖK (Ankara) – Laik cumhuriyete bağlı mısınız?
BAŞKAN
- Açıklamamı yaptım. Rica ediyorum, grubunuzdan da rica ediyorum. Önemli bir
gündeyiz. Bugün gündemimizi tamamlayalım efendim.
LEVENT
GÖK (Ankara) – Laik cumhuriyete bağlı olduğunuzu niçin söylemiyorsunuz?
BAŞKAN
– Beyefendi, ben yemin yapmış bir insanım. 
FUAT
KÖKTAŞ (Samsun) – Bağırmana gerek yok!
GÖKCEN
ÖZDOĞAN ENÇ (Antalya) - Ne bağırıyorsun?
FUAT
KÖKTAŞ (Samsun) – Dokunulmazlıklardan kaçmak için kılıf uydurmayın!
MEHMET
METİNER (İstanbul) –Bahane aramayın, bahane aramayın! 
LEVENT
GÖK (Ankara) – Bağlı mısınız, değil misiniz?
NURETTİN
CANİKLİ (Giresun) – Sayın Başkan, onlara hesap vermek zorunda değilsiniz! Sayın
Başkan, böyle bir usul yok ve devam edelim.
BAŞKAN
- Ben diyorum ki laikliğin manasının ne olduğu, eğer yeni bir anayasa
yapılacaksa, yepyeni, olsun dedim, bu kadar. Bundan dolayı bir bardak suda
fırtına koparmaya lüzum yok. 
LEVENT
GÖK (Ankara) – Nasıl bir bardak? Nasıl bir bardak Başkan?
BAŞKAN
- Huzuru bozmayalım efendim. Boşuna polemiğe girmeyelim efendim.
LEVENT
GÖK (Ankara) – Burada laikliğe aykırılıktan dolayı hakkınızda fezleke
gelmeyecek, birçok milletvekilinin dokunulmazlıkları konuşulacak; siz
yargılanmayacaksınız, herkes yargılanacak. Var mı böyle bir şey?
BAŞKAN
– Beyefendi, zatıalinizin…
NURETTİN
CANİKLİ (Giresun) – Böyle bir usul yok Sayın Başkan! Devam edelim. Özellikle
engellemeye çalışıyorlar Sayın Başkan!
LEVENT
GÖK (Ankara) – Var mı böyle bir şey?
BAŞKAN
– Levent Bey... Levent Bey, bak, hukukçusunuz, grup başkan vekilisiniz, tekrar
rica ediyorum. 
LEVENT
GÖK (Ankara) – Ben de Anayasa’ya bağlıyım.
BAŞKAN
- Grubunuzdan da rica ediyorum. Lütfen yerimizi alalım ve bir hukuk devletinde
Meclise ve millî hâkimiyete dayalı bir yerde gerekeni yapalım.
LEVENT
GÖK (Ankara) – Biz Anayasa’ya bağlılığınızı görmek istiyoruz.
GÖKCEN
ÖZDOĞAN ENÇ (Antalya) – CHP’yi süresiz tatile çıkaracak, süresiz!
BAŞKAN
– Evet, bu Anayasa’ya bağlıyım.
LEVENT
GÖK (Ankara) – Laik cumhuriyete bağlı mısınız Sayın Başkan? Laik cumhuriyete
bağlı mısınız?
NURETTİN
CANİKLİ (Giresun) – Sayın Başkan, böyle bir usul yok! Sayın Başkan, lütfen
devam edelim!
BAŞKAN
- Bu İç Tüzük’e bağlıyım, mevzuata bağlıyım ve hukuku gayet iyi biliyorum.
Teşekkür
ediyorum, ben devam ediyorum. (AK PARTİ sıralarından alkışlar) 
İLKNUR İNCEÖZ
(Aksaray) – Sayın Başkan, devam edin lütfen.
LEVENT
GÖK (Ankara) – Laik cumhuriyete bağlı mısınız?
BAŞKAN
– Levent Bey, rica ediyorum…
NURETTİN
CANİKLİ (Giresun) – Sayın Başkan, devam edin lütfen!
LEVENT
GÖK (Ankara) – İşte bu! İşte bu! Hiçbiriniz laik cumhuriyete bağlı değilsiniz!
BAŞKAN
- İstismar etmeyelim lütfen. Demagojiye kaçmayalım.
LEVENT
GÖK (Ankara) – Sayın Başkan, iki cümle söyleyeceksiniz, iki cümle! Laik
cumhuriyete bağlıyım sözünüzü duymak istiyoruz.
ZEKERİYA
BİRKAN (Bursa) – Ne biçim soru Sayın Gök?
BAŞKAN
– Beyefendi, lütfen… Ne diyeceğime ben karar veririm. Siz bir dikta mısınız? 
LEVENT
GÖK (Ankara) – Siz diyemiyorsunuz!
BAŞKAN
– Bu ne biçim söz?
LEVENT
GÖK (Ankara) – Ben sizin diktanıza karşıyım.
BAŞKAN
– Dediklerimin içinde hepsi var efendim.
LEVENT
GÖK (Ankara) – Ben laik cumhuriyeti savunuyorum.
BAŞKAN
– Talimatınıza göre hareket etmiyoruz. 
LEVENT
GÖK (Ankara) – Biz de laik cumhuriyeti savunuyoruz!
BAŞKAN
- Burası Türkiye Büyük Millet Meclisi, lütfen… (AK PARTİ sıralarından alkışlar)

LEVENT
GÖK (Ankara) – Meclisin ana ilkesi laik cumhuriyettir.
BAŞKAN
– Alınan karar gereğince…
LEVENT
GÖK (Ankara) – Yazıklar olsun! Yazıklar olsun size Başkan!
ZEKERİYA
BİRKAN (Bursa) – Başkana karşı dikkatli konuşun!
MEHMET
METİNER (İstanbul) – Hadi, hadi! Bahane aramayın, hadi!
METİN
KÜLÜNK (İstanbul) – Başka mazeret bulun, laiklik ekmeği bitti!
BAŞKAN
- …gündemin “Kanun Tasarı ve Teklifleri ile Komisyonlardan Gelen Diğer İşler”
kısmına geçiyoruz.
FUAT
KÖKTAŞ (Samsun) – Dokunulmazlıklardan kaçmak için kılıf arıyorsunuz!
METİN
KÜLÜNK (İstanbul) – Buradan ekmek yok size!
LEVENT
GÖK (Ankara) – Laik cumhuriyete bağlı olduğunuzu söyleyemiyorsunuz! Sizler de
ona sahip çıkıyorsunuz!
METİN
KÜLÜNK (İstanbul) – Diktatörler dışarı! Diktatörler dışarı!
BAŞKAN
- 1’inci sırada bulunan, Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi ve Anayasa Komisyonu
Raporu’nun ikinci görüşmesine başlayacağız.
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER 
A) Kanun Tasarı ve Teklifleri
1.-
Adalet ve Kalkınma Partisi Genel Başkanı Konya Milletvekili Ahmet Davutoğlu ve
Grup Başkanvekilleri Giresun Milletvekili Nurettin Canikli, Amasya Milletvekili
Mehmet Naci Bostancı, Aksaray Milletvekili İlknur İnceöz, Çanakkale
Milletvekili Bülent Turan ve Tokat Milletvekili Coşkun Çakır ile 310
Milletvekilinin; Türkiye Cumhuriyeti Anayasasında Değişiklik Yapılmasına Dair
Kanun Teklifi (2/1028) ve Anayasa Komisyonu Raporu (S. Sayısı: 313 ve 313’e
1’inci Ek) (x)
(xx)
BAŞKAN
– Komisyon? Burada.
Hükûmet?
Burada.
LEVENT
GÖK (Ankara) – Laik cumhuriyete bağlı olduğunu söyleyemeyen bir Başkan
yönetiyor şu anda. (AK PARTİ sıralarından gürültüler)
ABDULKADİR
AKGÜL (Yozgat) – Geç onu, geç!
LEVENT
GÖK (Ankara) – Siz de ona destek oluyorsunuz, siz de! Biz de size siper
oluyoruz, siper! Hadi bakalım, görelim! Hadi bakalım!
MEHMET
METİNER (İstanbul) – Bu tarzınıza bahane arıyorsunuz! İşiniz gücünüz bahane
sizin.
BAŞKAN
– Sayın milletvekilleri, ikinci görüşmeye esas olan teklif metni 313’e 1’inci
ek sıra sayısıyla bastırılıp dağıtılmıştır. 
Teklifin
birinci görüşmesi 18/5/2016 günü saat 01.59’da tamamlanmıştır. 
Bilindiği
gibi, Anayasa değişiklik tekliflerinin ikinci görüşmesinde teklifin tümü ve
maddeleri üzerinde görüşme açılmamakta, yalnızca maddeler üzerinde verilmiş
değişiklik önergeleri görüşülmekte. Birinci görüşmede üzerinde değişiklik
önergesi bulunmayan bir madde hakkında ikinci görüşmede önerge
verilememektedir. 
Teklifin
birinci görüşmesinde 1 ve 2’nci maddeler üzerinde değişiklik önergesi
verilmişti. 
Şimdi
teklifin 1’inci maddesini okutuyorum:
TÜRKİYE CUMHURİYETİ ANAYASASINDA DEĞİŞİKLİK YAPILMASINA
DAİR KANUN TEKLİFİ

MADDE 1
- 7/11/1982 tarihli ve 2709 sayılı Türkiye Cumhuriyeti Anayasasına
aşağıdaki geçici madde eklenmiştir.
“GEÇİCİ MADDE
20 - Bu maddenin Türkiye Büyük Millet Meclisinde kabul edildiği tarihte;
soruşturmaya veya soruşturma ya da kovuşturma izni vermeye yetkili mercilerden,
Cumhuriyet başsavcılıklarından ve mahkemelerden; Adalet Bakanlığına,
Başbakanlığa, Türkiye Büyük Millet Meclisi Başkanlığına veya Anayasa ve Adalet
komisyonları üyelerinden kurulu Karma Komisyon Başkanlığına intikal etmiş
yasama dokunulmazlığının kaldırılmasına ilişkin dosyaları bulunan
milletvekilleri hakkında, bu dosyalar bakımından, Anayasanın 83 üncü maddesinin
ikinci fıkrasının birinci cümlesi hükmü uygulanmaz.
Bu maddenin
yürürlüğe girdiği tarihten itibaren onbeş gün içinde; Anayasa ve Adalet
komisyonları üyelerinden kurulu Karma Komisyon Başkanlığında, Türkiye Büyük
Millet Meclisi Başkanlığında, Başbakanlıkta ve Adalet Bakanlığında bulunan
yasama dokunulmazlığının kaldırılmasına ilişkin dosyalar, gereğinin yapılması
amacıyla, yetkili merciine iade edilir.”
BAŞKAN
– Efendim, madde üzerinde yedi önerge vardır, okutuyorum:
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 1’inci maddesi ile 2709 sayılı Türkiye
Cumhuriyeti Anayasası’na eklenen geçici 20’nci maddenin birinci fıkrasında yer
alan “ilişkin” ibaresinin “dair” olarak değiştirilmesini arz ve teklif ederiz. 
 Yılmaz Tunç
 Bartın
Türkiye Büyük
Millet Meclisi Başkanlığına
Görüşülmekte
olan 313'e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 1’inci maddesi ile 2709 sayılı Türkiye Cumhuriyeti
Anayasası’na eklenen geçici 20’nci maddenin birinci fıkrasında yer alan
"ilişkin" ibaresinin "dair" olarak değiştirilmesini arz ve
teklif ederiz.
 Ali
Ercoşkun 
 Bolu
Türkiye Büyük
Millet Meclisi Başkanlığına
Görüşülmekte
olan 313'e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 1’inci maddesi ile 2709 sayılı Türkiye
Cumhuriyeti Anayasası’na eklenen geçici 20’nci maddenin birinci fıkrasında yer
alan "ilişkin" ibaresinin "dair" olarak değiştirilmesini
arz ve teklif ederiz.
 Murat
Alparslan
 Ankara
Türkiye Büyük
Millet Meclisi Başkanlığına
Görüşülmekte
olan 313 sıra sayılı Türkiye Cumhuriyeti Anayasasında Değişiklik Yapılmasına
Dair Kanun Teklifi’nin çerçeve 1’inci maddesiyle Anayasa’ya eklenmesi teklif
edilen geçici 20’nci maddesine aşağıdaki üçüncü ve dördüncü fıkraların
eklenmesini arz ve teklif ederiz. 
 Mehmet Parsak Erkan
Akçay Oktay Öztürk
 Afyonkarahisar Manisa Mersin
 Kamil Aydın İsmail
Faruk Aksu Ahmet Kenan Tanrıkulu
 Erzurum İstanbul İzmir
 Zühal Topcu Nuri
Okutan Zihni Açba
 Ankara Isparta Sakarya
 Erhan Usta Mustafa
Kalaycı Saffet Sancaklı
 Samsun Konya Kocaeli
 Erkan Haberal Ruhi
Ersoy Mustafa Mit
 Ankara Osmaniye Ankara
 Fahrettin Oğuz Tor Ahmet
Selim Yurdakul Deniz Depboylu
 Kahramanmaraş Antalya Aydın
 Baki Şimşek Mehmet
Necmettin Ahrazoğlu Kadir Koçdemir
 Mersin Hatay Bursa
 Mehmet Erdoğan Edip
Semih Yalçın Emin Haluk Ayhan
 Muğla İstanbul Denizli
 İzzet Ulvi Yönter
 İstanbul
“Bu
maddenin yürürlüğe girdiği tarihten itibaren Türkiye Büyük Millet Meclisi
26'ncı Yasama Dönemi sonuna kadar; 3713 Sayılı Terörle Mücadele Kanunu başta
olmak üzere terörle bağlantılı bir suç işleyen milletvekilleri hakkında
Anayasanın 83 'üncü maddesinin ikinci fıkrasının birinci cümlesi hükmü
uygulanmaz. 
Bu
maddenin yürürlüğe girdiği tarihten itibaren Türkiye Büyük Millet Meclisi
26'ncı Yasama Dönemi sonuna kadar; Bakanlar Kurulunun genel siyasetiyle veya
bakanların görevleriyle ilgili cezai sorumluluğu gerektiren ve görevleri
sırasında işlenen fiillerinden dolayı Başbakan ve Bakanlar Kurulu üyeleri
hakkında da Anayasanın 83'üncü maddesinin ikinci fıkrasının birinci cümlesi ve
100'üncü maddesi hükümleri uygulanmaz.”
Türkiye Büyük
Millet Meclisi Başkanlığına
Görüşülmekte
olan 313 sıra sayılı Teklif’in 1’inci maddesinin aşağıdaki şekilde
değiştirilmesini öneriyoruz.
“MADDE
1- 7/11/1982 tarih 2709 sayılı Türkiye Cumhuriyeti Anayasasına aşağıdaki geçici
madde eklenmiştir.
GEÇİCİ
MADDE 20 — (1) Bu kanunun yürürlüğe girdiği tarihe kadar işlenen fiiller
nedeniyle yapılacak soruşturma ve kovuşturmalarda 7.11.1982 tarih 2709 sayılı
Kanunun 83 üncü maddesinin ikinci fıkrasının birinci cümlesi ile Yüce Divan'ın
yargı yetkisi hariç olmak üzere 100 üncü maddesi hükümleri uygulanmaz.
(2)
Bu Kanun yürürlüğe girdiği tarihten itibaren on beş gün içinde, Türkiye Büyük
Millet Meclisi Başkanlığı, Anayasa ve Adalet Komisyonları Üyelerinden Kurulu
Karma Komisyon Başkanlığı, Başbakanlık ve Adalet Bakanlığında bulunan Yasama
Dokunulmazlığı Tezkereleri ve eki dosyaları gereğinin yapılması amacıyla
yetkili merciine iade edilir.
(3)
İlgili milletvekili, başbakan veya bakanın kendisine bildirim tarihinden
itibaren yedi gün içerisinde 85 inci maddeye göre iptal isteminde bulunma hakkı
saklıdır.
 Bülent Tezcan Uğur
Bayraktutan Murat Emir
 Aydın Artvin Ankara
 Tufan Köse Nurhayat
Altaca Kayışoğlu Muharrem Erkek
 Çorum Bursa Çanakkale
 Selina Doğan Akın
Üstündağ Özkan Yalım
 İstanbul Muğla Uşak
Türkiye Büyük Millet Meclisi Başkanlığına
Görüşülmekte
olan 313’e Ek-1 sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi'nin 1’inci maddesiyle düzenlenen geçici maddenin
aşağıdaki şekilde değiştirilmesini arz ve teklif ederiz.
 Çağlar Demirel Sırrı
Süreyya Önder Mithat Sancar 
 Diyarbakır Ankara Mardin
GEÇİCİ
MADDE 20- Yasama Muafiyetleri
(1)
Milletvekilleri, yasama çalışmalarındaki oy ve sözlerinden, ileri sürdükleri
düşüncelerden ve bunları herhangi bir yerde ifade etmekten sorumlu
tutulamazlar.
(2)
Seçimden önce veya sonra bir suç işlediği ileri sürülen bir milletvekili
hakkında seçimden sonra dava açılabilir, seçimden önce açılan davalara devam
edilir.
(3)
Milletvekilleri gözaltına alınamaz, tutuklanamaz ve haklarında hiçbir koruma
tedbiri uygulanamaz. Ağır cezayı gerektiren suçüstü hali bu hükmün dışındadır.
Bu halde yetkili makam, durumu derhal TBMM Başkanlığı'na bildirir.
(4)
Milletvekili hakkında verilen bir ceza hükmünün açıklanması, üyelik sıfatının
sona ermesine bırakılır.
(5)
Milletvekilleri hakkındaki ceza davaları Yargıtay'da görülür. Bu davalarla
ilgili usul ve esaslar kanunla düzenlenir.
Bu
madde hükümleri 26 ıncı ile 30 uncu yasama dönemleri arasında uygulanır.”
BAŞKAN
– Evet, şimdi maddeye en aykırı önergeyi okutup işleme alacağım.
Buyurun
Hanımefendi.
Türkiye Büyük Millet Meclisi Başkanlığına
Görüşülmekte
olan 313’e Ek-1 sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi'nin 1’inci maddesiyle düzenlenen geçici maddenin
aşağıdaki şekilde değiştirilmesini arz ve teklif ederiz.
 Sırrı Süreyya Önder Ayhan
Bilgen Ertuğrul Kürkcü
 Ankara Kars İzmir
GEÇİCİ
MADDE 20-
(1)
Milletvekilleri, yasama çalışmalarındaki oy ve sözlerinden, Mecliste ileri
sürdükleri düşüncelerden ve bunları Meclis dışında ifade etmekten sorumlu
tutulamazlar.
(2)
Seçimden önce veya sonra bir suç işlediği ileri sürülen bir milletvekili
hakkında seçimden sonra dava açılabilir, seçimden önce açılan davalara devam
edilir.
(3)
Ağır ceza mahkemesinin görev alanına giren suçlardaki suçüstü halleri
dokunulmazlık kapsamı dışındadır. Bu halde yetkili makam, durumu derhal TBMM
Başkanlığı'na bildirir.
(4)
Milletvekilleri gözaltına alınamaz, tutuklanamaz ve haklarında hiçbir koruma
tedbiri uygulanamaz.
(5)
Milletvekili hakkında, seçiminden önce veya sonra verilmiş bir ceza hükmünün
yerine getirilmesi, üyelik sıfatının sona ermesine bırakılır.
(6)
Siyasi parti gruplarınca, yasama dokunulmazlığı ile ilgili görüşme yapılamaz ve
karar alınamaz. 
(7)
Milletvekilleri hakkındaki ceza yargılamaları Yargıtay'da görülür. Bu davalarla
ilgili usul ve esaslar kanunla düzenlenir.
Bu
madde hükümleri 26 ıncı ile 30 uncu yasama dönemleri arasında uygulanır.”
BAŞKAN
– Komisyon önergeye katılıyor mu efendim?
ANAYASA
KOMİSYONU BAŞKANI MUSTAFA ŞENTOP (İstanbul) – Katılmıyoruz Sayın Başkan.
BAŞKAN
– Hükûmet katılıyor mu?
ADALET
BAKANI BEKİR BOZDAĞ (Yozgat) – Katılmıyoruz Başkanım.
BAŞKAN
– Önerge hakkında söz isteyen Ayhan Bilgen, Kars Milletvekili.
Buyurun
Beyefendi. (HDP sıralarından alkışlar)
AYHAN
BİLGEN (Kars) - Sayın Başkan, değerli milletvekilleri; bir politikanın
doğruluğunu, isabetliliğini, öngörülü olup olmadığını ölçmeden önce, tutarlı
olup olmadığıyla ilgili bir tartışma yapmak gerekir. Bir politika tutarlı
değilse onun doğruluğu, isabetliliği zaten sorgulanamaz bile, çok anlamlı
olmaz. Bu Parlamentoda neredeyse her kritik konu gündeme geldiğinde sizin en
yoğun biçimde, en yüksek sesle dillendirdiğiniz şey çözümün sandıkta olduğudur
yani “Halk karar verir. Halkın iradesi neyi gerektiriyorsa biz o güçle
buradayız.” cümlesidir. Biz, milletvekillerimiz, burada fezlekesi bulunan bütün
milletvekilleri elbette siyaseten yanlış şeyler de yapmış olabiliriz ama
siyasetin kendi içinde, kendi mekanizmalarıyla yani sandıkta, sokakta,
toplumsal mücadelede, sivil toplum zemininde çözmesi gereken sorunlarını yargı
sopasıyla çözmeye kalkarsanız o zaman sandıkla ilgili diğer bütün sözlerinizin,
“halk iradesi”, “millî irade” gibi sözlerinizin çok bir anlamı, çok bir değeri,
kıymetiharbiyesi kalmaz. 
Bakın,
bu yaşadığımız süreci neredeyse başından beri tek bir cümleyle izah
ediyorsunuz: “Usul ekonomisi.” Şimdi, hani biz, kamuoyu, uluslararası hukuk
çevreleri, her şeyi bir tarafa bıraktık ama kendi aklınızla alay ettirmeyin
lütfen. Hiçbir şey insan onurundan daha değerli değildir. Ben, size Türkiye
Cumhuriyeti mevzuatında usul ekonomisiyle ilgili cümleyi okuyorum: ““Hâkim,
yargılamanın makul süre içinde ve düzenli bir biçimde yürütülmesini ve gereksiz
gider yapılmamasını sağlamakla yükümlüdür.” Şimdi, bu maddeyle siz şu
yaşadığımız hikâyenin, maceranın bir ilişkisini, bağlantısını kurabiliyor
musunuz? Bu işin masrafla ne ilgisi var? Bu işin, maddenin gerekçesine
yazdığınız adil yargılamayla ne ilgisi var? Tam tersi, her şeyi tepetaklak
ettiğinizde, her şeyi altüst ettiğinizde o zaman ne hukukun ne insan haklarının
değerlerinden bahsetmek, söz etmek mümkün olmaz. Bu, toptancı bir tarzdır. “Biz
hepsini bir çuvala koyduk ve bu işi bir seferde kotaracağız, kurtaracağız.”
diyorsunuz. İyi de talimatı geç alan ve fezlekeleri yeni göndermeye başlayan
yargı mensupları var, savcılıklar var. Yani bir ay sonra yine buraya fezleke
yağmaya başlar, birikirse bir kez daha dönüp bu ucube süreci mi yaşayacak
Türkiye? Yeniden bir geçici maddeyle, yeniden bir gerilimle ve ülkenin başka
hiçbir sorunu yokmuş gibi siyasetin kendisini mi tartışılır kılacağız? 
Çok
uzatmayacağım ama iki nokta var dikkat çekmek istediğim: Biri, özellikle
“ölüm-sıtma” denkleminin artık bir siyaset tarzına dönüşmüş olmasıdır. Yani “Bu
konuda referandum olursa ülkede kamplaşma, gerilim olur; dolayısıyla, ‘evet’
verin, gerilim yaşanmasın.” söylemidir. Bir kere, iki yanlıştan bir doğru olmaz
değerli milletvekilleri. Evet, elbette bu konuda referandum toplumda gerilime
neden olur ama bu gerilimi önlemenin yolu, hele hele partili cumhurbaşkanlığı
mekanizmasını da bu işle birleştirerek, buluşturarak bir oldubittiye zemin
oluşturmak asla değildir. Kaldı ki sayı -siz de biliyorsunuz ki- 367’yi geçse
bile Cumhurbaşkanının referanduma götürme imkânı, hakkı var. Dolayısıyla da
partili cumhurbaşkanı ile bunu birleştirmeye eğer bir irade karar verirse bunu
zaten her hâlükârda yapabiliyor. CHP, MHP, burada bütün Parlamento, herkes
“evet” verse bile bunun önüne geçmeye imkân yok. Siz, bir milim bile farkınız
olmadığını göstermek için Cumhurbaşkanını genel kurulunuza davet edebilirsiniz
arkadaşlar, genel merkezinizde tadilat yapıp orada ona oda tahsis
edebilirsiniz; bütün bunları yapmak sizin tercihiniz arkadaşlar, sizin
hakkınız, tercihiniz.
GÖKCEN
ÖZDOĞAN ENÇ (Antalya) – Sana mı soracağız ne yapacağımızı?
AYHAN
BİLGEN (Devamla) – Ama, bir şeyi dikkate almak zorundasınız: Bu ülkede
cumhurbaşkanlarının sorumsuzluğu, anayasal sorumsuzluğu tarafsızlığından
kaynaklanır ama Cumhurbaşkanı siyaset yapmak istiyorsa, sahaya inmek istiyorsa,
taraf olmak istiyorsa yargılamanın önündeki engelleri önce kendisi için
kaldırarak, sorgulamanın, hesap vermenin önündeki engelleri önce kendi
kaldırarak Parlamentoya, halka iyi bir örnek oluşturur. (HDP sıralarından
alkışlar)
GÖKCEN
ÖZDOĞAN ENÇ (Antalya) – Cumhurbaşkanı taraf, milletin tarafı.
AYHAN
BİLGEN (Devamla) – Ama, bunu yapmadan, kendisiyle ilgili koruma
mekanizmalarının arkasına sığınıp bir taraftan da siyaset yapmaya kalkarsa bu
ülkeyi gerilime, kamplaşmaya götürürsünüz. 
Usulle
ilgili bir cümle duymak istiyorsanız söyleyeyim: “Kem alatla kemalat olmaz.” Bu
tarihî bir sözdür. Yanlış yolla doğruya gidemezsiniz. Bu tarz, ne bu ülkenin
güvenliğine ne barışına hizmet etmez. 
Herkesi
saygıyla selamlıyorum. (HDP sıralarından alkışlar) 
BAŞKAN
– Teşekkür ediyorum Sayın Bilgen.
Önergeyi
oylarınıza sunuyorum: Kabul edenler... Kabul etmeyenler... Önerge kabul
edilmemiştir.
İkinci
önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313’e Ek-1 sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi'nin 1’inci maddesiyle düzenlenen geçici maddenin
aşağıdaki şekilde değiştirilmesini arz ve teklif ederiz.
Sırrı Süreyya Önder (Ankara) ve arkadaşları
“GEÇİCİ
MADDE 20- Yasama Muafiyetleri
(1)
Milletvekilleri, yasama çalışmalarındaki oy ve sözlerinden, ileri sürdükleri
düşüncelerden ve bunları herhangi bir yerde ifade etmekten sorumlu
tutulamazlar.
(2)
Seçimden önce veya sonra bir suç işlediği ileri sürülen bir milletvekili
hakkında seçimden sonra dava açılabilir, seçimden önce açılan davalara devam
edilir.
(3)
Milletvekilleri gözaltına alınamaz, tutuklanamaz ve haklarında hiçbir koruma
tedbiri uygulanamaz. Ağır cezayı gerektiren suçüstü hali bu hükmün dışındadır.
Bu halde yetkili makam, durumu derhal TBMM Başkanlığı'na bildirir.
(4)
Milletvekili hakkında verilen bir ceza hükmünün açıklanması, üyelik sıfatının
sona ermesine bırakılır.
(5)
Milletvekilleri hakkındaki ceza davaları Yargıtay'da görülür. Bu davalarla
ilgili usul ve esaslar kanunla düzenlenir.
Bu
madde hükümleri 26 ıncı ile 30 uncu yasama dönemleri arasında uygulanır.”
BAŞKAN
– Komisyon önergeye katılıyor mu?
ANAYASA
KOMİSYONU BAŞKANI MUSTAFA ŞENTOP (İstanbul) – Katılmıyoruz Sayın Başkan.
BAŞKAN
– Hükûmet?
ADALET
BAKANI BEKİR BOZDAĞ (Yozgat) – Katılmıyoruz Başkanım.
BAŞKAN
– Sayın Önder, konuşacak mısınız yoksa gerekçeyi mi okutalım?
SIRRI
SÜREYYA ÖNDER (Ankara) – Konuşacağım.
BAŞKAN
– Buyurun efendim. (HDP
sıralarından alkışlar)
SIRRI
SÜREYYA ÖNDER (Ankara) – Ne dedik Sayın Şentop da katılmıyorsunuz? Dinlemediniz
bile.
Şimdi,
değerli arkadaşlar, malumunuz, Meclis Başkanlık Divanı üyesiyim, Dışişleri Bakanlığından
“gizli” ibareli yazılar gelir sürekli, böyle bir yazıyı açık ederek
başlayacağım. Bu yazı, Dışişleri Bakanlığı diyor ki: “Bizim Somali’de büyük,
kapsamlı faaliyetlerimiz var. Efendim, Puntland bölgesi ile Merkezî Somali
Hükûmeti arasında niza çıkmış.” Ben baktım, 70 milyon dolar falan büyüklükte
bir ticaret hacmimiz var, “kapsamlı faaliyet”ten ne kastediliyor bilmiyorum.
“Malum, Sayın Kani Torun, AK PARTİ Milletvekili, orada Büyükelçilik yapmıştır;
biz usul usul zemin yokladık, aman bu gidip ara buluculuk ederse iyi olur, siz
bunu bir şekilde bir Meclis kılıfına sokun gönderin.” diyor ve biz Sayın Kani
Torun’u Somali’ye ara buluculuk için gönderdik kapsamlı faaliyetlerimiz ve
çıkarlarımız uğruna. Aynı şekilde, Filipinler’de, Türkiye, resmî ara bulucu.
Hepsi, bu ülkede yaşanan çatışma meselelerine benzer, hatta onun yanında çok
hafif ve önemsiz kalacak şeyler. Bu ara buluculuk faaliyetlerini olumlayan bir
yerden konuşuyorum. Fakat, hani, Anadolu’da bir laf vardır “Evinde oturmayan
diz, başkasının kilimini eskitir.” diye; bu Meclis, dünyanın her işine kafa
yordu, kendi evlatları, gencecik evlatları, asker, gerilla… 
RAVZA
KAVAKCI KAN (İstanbul) – Terörist!
SIRRI
SÜREYYA ÖNDER (Devamla) – …polis patır patır toprağın koynuna girerken “Biz de
Meclis olarak bir heyet oluşturalım, bir çözüm arayalım.” demedi, meseleyi
getirdi…
Konuşmazsan,
biraz felaketle öğrenmek yerine hikmetle öğrenmeyi benimsersen belki bir
kırıntı kalır; nasip meselesi. Bana laf atıp durma oradan. 
Onun
için, bu konuda, getirdiniz işi mahkemelere döktünüz. Mahkemeler iki sonuçludur
-hep burada söyledim- ya beraat edersiniz ya mahkûm olursunuz. Siyasetin bundan
farkı, üç sonuçlu olmasıdır. Üçüncüsü nedir? Bir uzlaşmadır. Siyaset, sizler,
bunun için varsınız. Burada ben hayâ ediyorum meslektaşlarım adına, aynı işi
yaptığım insanlar adına, burada… (AK PARTİ sıralarından gürültüler)
Eğer
şey edersen sana da öğretirim, dersini veriyorum ben, gel sana da öğreteyim. 
ORHAN
DELİGÖZ (Erzurum) – Sen ne biliyorsun ki ne öğreteceksin?
SIRRI
SÜREYYA ÖNDER (Devamla) – Öğretirim, öğretirim; yeter ki talep et, yeter ki
talep et. Yeter ki talep et, bunda rahmet var, bunda rahmet var. Sen öyle
oradan üfürüp durma. (AK PARTİ sıralarından “Film çevirmeye benzemez bu işler!”
sesi, gürültüler)
Sayın
Başkan, lütfen engeller misiniz.
BAŞKAN
– Müdahale etmeyiniz lütfen. 
GÖKCEN
ÖZDOĞAN ENÇ (Antalya) – Genel Kurula hitap etsin efendim.
RAVZA
KAVAKCI KAN (İstanbul) – “Uzlaşma” demiştiniz en son, uzlaşmada kaldık. 
BAŞKAN
– Efendim, siz de lütfen Genel Kurula hitap ediniz. Lütfen… 
GÖKCEN
ÖZDOĞAN ENÇ (Antalya) – Genel Kurula hitap etsin.
SIRRI
SÜREYYA ÖNDER (Devamla) – Bu süremi de ekleyin.
BAŞKAN
– Ekleriz Beyefendi.
SIRRI
SÜREYYA ÖNDER (Devamla) – Ben size dönüp konuşmuyorum, Genel Kurula dönüp
konuşuyorum işte. 
GÖKCEN
ÖZDOĞAN ENÇ (Antalya) – Tamam, biz de dinliyoruz.
BAŞKAN
– Karşılıklı konuşmaya meydan vermeyelim efendim. 
Buyurun.

SIRRI
SÜREYYA ÖNDER (Devamla) – Şimdi, sayın vekiller, bana gılgıllanacağınıza şurada
parti komiserleri “Ne oy verdiniz?” dediğinde çocuklar gibi gösterme zilletine
düşmemeyi tercih edin, çocuklar gibi. (HDP sıralarından alkışlar, AK PARTİ
sıralarından gürültüler) 
BÜLENT
TURAN (Çanakkale) – Senin Kandil talimatın var, nasıl konuşuyorsun öyle!
SIRRI
SÜREYYA ÖNDER (Devamla) – Siz hepiniz şerefli, haysiyetli, izzet sahibi
insanlarsınız. Bu zilleti kabul etmeyin. Yarın çocuklarınız sizden utanmasın. 
ORHAN
DELİGÖZ (Erzurum) – Benim çocuklarım benden niye utansın? Siz utanın. 
SIRRI
SÜREYYA ÖNDER (Devamla) – Biz sizin kılıcınızla ölmüşüz, başkasının şefaatiyle
yaşamışız; biz buralarda değiliz. Biz, inanın, sizin de izzetinizi, şerefinizi
düşünmekle mükellef hissediyoruz kendimizi. (AK PARTİ sıralarından gürültüler) 
GÖKCEN
ÖZDOĞAN ENÇ (Antalya) – Çıkar da kendi şerefine bak! Siz önce kendi şerefinize
bakın. Buradaki herkes kendi şerefini korur.
SIRRI
SÜREYYA ÖNDER (Devamla) – Siz düşünmüyorsanız bu sizin bileceğiniz iş. Tarih
içinde bir nokta bile değilsiniz. 
BENNUR
KARABURUN (Bursa) – Kendinizi tarif ediyorsunuz bence, kendinizi tarif ediyorsunuz.

SIRRI
SÜREYYA ÖNDER (Devamla) – Bununla belki bir ünlem olabilirdiniz ama bu fırsatı,
bu rahmeti tepiyorsunuz. 
GÖKCEN
ÖZDOĞAN ENÇ (Antalya) – Tarihi sen mi yazıyorsun? Tarihi sen mi yazıyorsun? 
SIRRI
SÜREYYA ÖNDER (Devamla) – Tarihi hep beraber öğreneceğiz Hanımefendi, tarihi
hep beraber öğreneceğiz. 
GÖKCEN
ÖZDOĞAN ENÇ (Antalya) – Nereden biliyorsun, sen mi yazıyorsun tarihi? 
SIRRI
SÜREYYA ÖNDER (Devamla) – Biz tarihi yazanlarız. Sizden öğrenecek bir hâlimiz
yok. 
BAŞKAN
– Sayın Önder…
SIRRI
SÜREYYA ÖNDER (Devamla) – Biz tarihi yazanlarız. (AK PARTİ sıralarından
gürültüler)
Sen,
Bayram, seninle ayrı görüşeceğim, sen göreceksin. 
Haydi
bakalım! (HDP sıralarından alkışlar) 
BÜLENT TURAN (Çanakkale) – Sayın Başkan…
BAŞKAN
- Bülent Bey…
BÜLENT
TURAN (Çanakkale) – Sayın Başkan, az önceki konuşmacı konuşmasında grubumuzu
ilzam ederek açık oy kullandığımızı…
MAHMUT
TOĞRUL (Gaziantep) – Yalan mı ya, yalan mı? Tanıkları var.
ERTUĞRUL
KÜRKCÜ (İzmir) – İstersen kullanırsın zaten.
GÖKCEN
ÖZDOĞAN ENÇ (Antalya) – Senin yazdığın tarih kanla, siz kanla tarih
yazıyorsunuz.
BÜLENT
TURAN (Çanakkale) – …bu konuda irade ortaya koyduğumuzu söylediler, onu
söylemek istiyorum.
BAŞKAN
– Buyurun efendim, iki dakika içinde… (AK PARTİ sıralarından alkışlar) 
VII.- SATAŞMALARA İLİŞKİN KONUŞMALAR
1.- Çanakkale Milletvekili Bülent Turan’ın, Ankara
Milletvekili Sırrı Süreyya Önder’in 313 ve 313’e 1’inci Ek sıra sayılı Kanun
Teklifi’nin 1’inci maddesiyle ilgili önerge üzerinde yaptığı konuşması
sırasında Adalet ve Kalkınma Partisine sataşması nedeniyle konuşması
BÜLENT
TURAN (Çanakkale) – Sayın Başkan, değerli milletvekilleri; hepinizi saygıyla
selamlıyorum.
Bildiğiniz
gibi, bugün olağanüstü bir gündemle dokunulmazlıkların görüşüleceği bir Genel
Kurulu yapıyoruz; suhuletle, sakinlikle, meselenin ciddiyetine vâkıf olarak
konulara yaklaşıyoruz. 
AHMET
YILDIRIM (Muş) – Çok, çok!
BÜLENT
TURAN (Devamla) – Az önce kıymetli hatip konuşurken grubumuzu âdeta ilzam
ederek bizler açık oy kullanıyormuşuz, partili komiserlerin iradesine bakıyormuşuz
vesaire dedi. 
MAHMUT
TOĞRUL (Gaziantep) – Yalan mı? Pazartesi böyle diyorduk, sen yoktun. 
AHMET
YILDIRIM (Muş) – 3 tane fotoğraf var ya!
BÜLENT
TURAN (Devamla) – Arkadaşlar, 316 imzayla bu önergeyi verdik, 316 kişi AK PARTİ
Grubunun da arkasındadır. Bu konuda hiç çekincemiz yok, saklayacağımız bir şey
yok; alnımız açık, gönlümüz açık. (AK PARTİ sıralarından “Bravo” sesleri,
alkışlar) 
MAHMUT
TOĞRUL (Gaziantep) – Bunu kanıtlamak zorundalar mı?
BÜLENT
TURAN (Devamla) – Fakat, bir şey daha söyleyeyim: Bizler bu açıklıkla işimizi
yaparken, tüm grup eksiksiz burada dururken Kandil’den talimat almadan
yürüyemeyenlerin bunu söylüyor olmasını milletin takdirine bırakıyorum. 
Hepinizi
saygıyla selamlıyorum. (AK PARTİ sıralarından alkışlar) 
ERTUĞRUL
KÜRKCÜ (İzmir) – Yürü git be!
MAHMUT
TOĞRUL (Gaziantep) – Sen nereden talimat alıyorsun?
İDRİS
BALUKEN (Diyarbakır) – Sayın Başkan…
SIRRI
SÜREYYA ÖNDER (Ankara) – Sayın Başkan…
BAŞKAN
– Buyurun Sayın Önder.
SIRRI
SÜREYYA ÖNDER (Ankara) – Sayın Başkan, “Kandil’den talimat almadan bunu
söylemeye hakkı yok.” falan gibisinden laflar etti, sataşmadan söz istiyorum.
İDRİS
BALUKEN (Diyarbakır) – Sataşma oldu.
BAŞKAN
– İki dakika için söz veriyorum. (HDP sıralarından alkışlar)
Lütfen
yeni sataşmaya meydan vermeyin Sayın Önder. Bir de lütfen Genel Kurula hitap
edelim, şahsiyete dökmeyelim.
2.- Ankara Milletvekili Sırrı Süreyya Önder’in,
Çanakkale Milletvekili Bülent Turan’ın sataşma nedeniyle yaptığı konuşması
sırasında şahsına sataşması nedeniyle konuşması
SIRRI
SÜREYYA ÖNDER (Ankara) – Sayın Cumhurbaşkanı o zaman Başbakandı, beni aradı,
“Kandil’e gittiniz, ne oldu?” dedi. Bunun devamını mahkemelerde söyleyeceğiz.
(HDP sıralarından alkışlar) Onun için, Kandil’den talimat alan kimmiş, Kandil’e
haber gönderen, ricacı gönderen kimmiş; kaldırın dokunulmazlığımızı, bütün
bunları mahkemelerde konuşacağız. (HDP sıralarından alkışlar, AK PARTİ
sıralarından gürültüler) 
EJDER
AÇIKKAPI (Elâzığ) – Hadi oradan!
METİN
KÜLÜNK (İstanbul) – Biz istediğiniz yerde konuşuruz, nerede istiyorsanız orada
konuşuruz.
BAŞKAN
– Efendim, önerge…
BÜLENT
TURAN (Çanakkale) – Sayın Başkan…
BAŞKAN
– Bülent Bey…
BÜLENT
TURAN (Çanakkale) – Sayın Başkan, zabıtlara geçsin diye söylüyorum:
Cumhurbaşkanımız da kurucu Genel Başkanımız da bizler de…
MAHMUT
TOĞRUL (Gaziantep) – Sen o zaman yoktun, yok!
GÖKCEN
ÖZDOĞAN ENÇ (Antalya) – Sen de portakalda vitamindin!
BÜLENT TURAN (Çanakkale) – …bu ülkede barış olsun diye
her türlü riski aldık. O zamanki atmosferin bugünden farklı olduğunu herkes
biliyor. Biz barış adına adım attık ama bunu anlamayan, silahtan başka iş
tanımayan insanların bugün bunu söylüyor olmasını kıymetli bulmuyoruz. (AK
PARTİ sıralarından alkışlar)
GÖKCEN ÖZDOĞAN ENÇ (Antalya) – Bu kadar!
BAŞKAN – Efendim, teşekkür ediyorum.
Önerge hususunda Sayın Komisyon katılıyor musunuz?
BÜLENT TURAN (Çanakkale) – Oylama Sayın Başkan.
İDRİS BALUKEN (Diyarbakır) – Katılmayacak.
ÖZGÜR ÖZEL (Manisa) – Başkanın kimyasını bozdun Levent
ağabey, gözünü seveyim ya.
İDRİS BALUKEN (Diyarbakır) – Sayın Başkan, laikle
uğraşacağına biraz İç Tüzük çalışsaydınız.
OSMAN AŞKIN BAK (Rize) – Efendim, sordunuz.
İDRİS BALUKEN (Diyarbakır) – Oylamaya sunacaksın
Başkan, oylamaya.
BAŞKAN – Evet, bugünün verdiği bir gerilim var, fuzuli
bir gerilimdir. Neyse, neyse…
ÖZGÜR ÖZEL (Manisa) – Sayenizde, sayenizde.
SIRRI SÜREYYA ÖNDER (Ankara) – Bir daha
katılmıyorlarmış Sayın Başkan.
LEVENT GÖK (Ankara) – Sayenizde Sayın Başkan,
sayenizde.
BAŞKAN – Sükûnet, sükûnet…
Bütün milletin seyrettiği bir Millet Meclisindeyiz,
örnek olmamız lazım ve kavgacı değil, hukuk devletinin gereklerine uygun olarak
hareket etmeliyiz. Birbirimizi yaralamayacağız efendim. 
LEVENT GÖK (Ankara) – Hukuka, Anayasa’ya ve laik
cumhuriyete bağlı olarak.
SIRRI SÜREYYA ÖNDER (Ankara) – Sayın Başkan…
BAŞKAN – Önergeyi reylerinize sunuyorum: Kabul edenler…
Kabul etmeyenler… Teşekkür ediyorum, önerge kabul edilmemiştir.
SIRRI SÜREYYA ÖNDER (Ankara) – Sayın Başkan, bir şey
söyleyebilir miyim?
BAŞKAN – Buyurun Sayın Önder.
SIRRI SÜREYYA ÖNDER (Ankara) – Sizin bu vaazünasihat
dilinizden bize ikrah geldi, bıktık.
BAŞKAN – Ne geldi efendim?
SIRRI SÜREYYA ÖNDER (Ankara) – İkrah geldi, ikrah.
GÖKCEN ÖZDOĞAN ENÇ (Antalya) – Biz mahvolduk, biz ne
yapalım?
ORHAN DELİGÖZ (Erzurum) – Biz de sizin dilinizden
bıktık.
SIRRI SÜREYYA ÖNDER (Ankara) – Buraya AK PARTİ’li hangi
başkan vekili çıkıyorsa kendisini tedip ve terbiye edici bir misyonla donanmış
sayıyor. Hepimiz en az sizin kadar görgü, sükûnet, asalet sahibiyiz.
BAŞKAN – Temenni ederim efendim.
SIRRI SÜREYYA ÖNDER (Ankara) – Durmadan bize vaazünasihat
ediyorsunuz.
GÖKCEN ÖZDOĞAN ENÇ (Antalya) – Yeter, yeter!
BAŞKAN – Temenni ediyorum Beyefendi, görgülü olmanızı
temenni ediyorum.
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER (Devam)
A) Kanun Tasarı ve Teklifleri (Devam)
 1.- Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi (2/1028) ve Anayasa
Komisyonu Raporu (S. Sayısı: 313 ve 313’e 1’inci Ek) (Devam)
BAŞKAN – Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313 sıra sayılı Teklif’in 1’inci maddesinin aşağıdaki şekilde
değiştirilmesini öneriyoruz.
MADDE 1-
7/11/1982 tarih 2709 sayılı Türkiye Cumhuriyeti Anayasasına aşağıdaki geçici
madde eklenmiştir.
GEÇİCİ MADDE 20
— (1) Bu kanunun yürürlüğe girdiği tarihe kadar işlenen fiiller nedeniyle
yapılacak soruşturma ve kovuşturmalarda 7.11.1982 tarih 2709 sayılı Kanunun 83
üncü maddesinin ikinci fıkrasının birinci cümlesi ile Yüce Divan'ın yargı
yetkisi hariç olmak üzere 100 üncü maddesi hükümleri uygulanmaz.
(2) Bu Kanun
yürürlüğe girdiği tarihten itibaren on beş gün içinde, Türkiye Büyük Millet
Meclisi Başkanlığı, Anayasa ve Adalet Komisyonları Üyelerinden Kurulu Karma
Komisyon Başkanlığı, Başbakanlık ve Adalet Bakanlığında bulunan Yasama
Dokunulmazlığı Tezkereleri ve eki dosyaları gereğinin yapılması amacıyla
yetkili merciine iade edilir.
(3) İlgili
milletvekili, başbakan veya bakanın kendisine bildirim tarihinden itibaren yedi
gün içerisinde 85 inci maddeye göre iptal isteminde bulunma hakkı saklıdır.
Tufan
Köse (Çorum) ve arkadaşları
BAŞKAN
– Efendim, Komisyon katılıyor mu?
ANAYASA
KOMİSYONU BAŞKANI MUSTAFA ŞENTOP (İstanbul) – Katılmıyoruz Sayın Başkanım.
BAŞKAN
– Hükûmet?
ADALET
BAKANI BEKİR BOZDAĞ (Yozgat) – Katılmıyoruz Başkanım.
BAŞKAN
– Tufan Bey, önergeniz hakkında konuşacak mısınız?
TUFAN
KÖSE (Çorum) – Evet.
BAŞKAN
– Buyurun Beyefendi. (CHP sıralarından alkışlar) 
Beş
dakika süreniz var.
TUFAN
KÖSE (Çorum) – Sayın Başkan, değerli milletvekilleri; Anayasa'da yapılmak
istenen değişiklikle sadece milletvekillerinin dokunulmazlıkları kaldırılırken
bakanlara tanınan dokunulmazlığın devam etmesini kabul edilemez, vicdana ve
eşitlik ilkesine aykırı bulduğumuz için bunun da değiştirilmesi gerekir diye
düşündüğümüzden böyle bir önerge verdik.
Şimdi,
milletvekillerinin dokunulmazlıkları hiçbir incelemeye tabi tutulmaksızın
toptancı bir yaklaşımla kaldırılıyor ama bakanların 100’üncü maddede yazılı
dokunulmazlıkları bakanlıkları bittikten sonra dahi devam ediyor. Nitekim,
17-25 Aralık soruşturmalarında sizlerin oyuyla aklanan bakanlar hakkında
herhangi bir soruşturma yapılamazken o dönemde söz söyleyen milletvekilleri
bugün yargılanmaktadırlar. Bu anlamda, bu değişikliği dikkate almanızı talep
ediyoruz. 
Yine,
bir başka sorun da: Mevcut düzenlemeyle sadece Karma Komisyonda, Meclis
Başkanlığında, Adalet Bakanlığında ve Başbakanlıkta olan fezlekelerin
dokunulmazlıkları kaldırılıyor. Hâlbuki şu anda savcılıklarda olan ya da
soruşturması hiç başlamamış olan bir kısım dosyalar var. Biliyorsunuz, adaletin
geldiği noktadan dolayı birçok iktidar partisi milletvekili hakkında herhangi
bir şekilde savcılar fezleke düzenleyemiyorlar, bunlar hakkında herhangi bir
işlem yapılamıyor. Bizim önergemizde, bu tarihe kadar yani yasanın yürürlüğe
girdiği tarihe kadar soruşturması ya da kovuşturması başlamamış bile olsa eğer
ileride bir suç çıkacak olursa onlar hakkında da dokunulmazlık kendiliğinden
kalkmış olsun yönünde talebimiz var.
Bunu
bir örnekle söylemek istiyorum: 3 milletvekili var; birisinin hakkındaki
fezleke Adalet Bakanlığına gelmiş, diğerinin hakkındaki fezleke hiç
düzenlenmemiş, birisi hakkında da hiçbir kovuşturma yok. Burada fezlekesi gelen
hakkında dokunulmazlık kaldırılıyor ama diğerleri hakkında herhangi bir işlem
yapılamıyor. Bunun da yargılamanın esası bakımından pek de doğru bir sonuç
vermeyeceğini düşünüyoruz. Bu anlamda, bu değişikliğin de Türkiye Büyük Millet
Meclisinin çoğunluğu tarafından dikkate alınması gerekiyor, eşitlik ve adalet
ilkesine aykırı olmasın diye bu düzenleme.
Benim
düzenlemeyle ilgili teknik olarak söyleyeceklerim bunlar. Ama iki gün önce,
geçtiğimiz salı günü Sayın Bakanın, Sayın Bekir Bozdağ’ın hem bir
milletvekilimiz hem de Sayın Genel Başkanımız hakkında birkaç tane sözü oldu,
ben onlarla ilgili bir şeyler söylemek istiyorum çünkü bana çok dokundu bu
sözleri. 
Birincisi:
Esad’ın milletvekili olmakla suçladı bir milletvekilimizi. 
Ya,
Sayın Bakan, senin ağababan Esad’la yat gezileri yapıyordu (AK PARTİ
sıralarından gürültüler) Esad “Esed” olmadan yani bundan dört beş yıl önce
Schengen yerine “Şamgen” kuruyordunuz. (AK PARTİ sıralarından “Biraz terbiyeli
ol ya!” sesi)
Terbiyeyi
sana öğretirim ben, sen kimsen! Terbiyeyi öğretirim ben sana!
BÜLENT
TURAN (Çanakkale) – “Ağababa” dersen onu söyler tabii.
TUFAN
KÖSE (Devamla) – Yani bizim Cumhuriyet Halk Partisinde sarayın kapı kulu yok ki
kaldı ki Esad’ın kapı kulu olsun.
ADALET
BAKANI BEKİR BOZDAĞ (Yozgat) – O zaman Esad’ın elinden kan damlamıyordu, kan
damlamıyordu.
TUFAN
KÖSE (Devamla) – Yani siz var ya siz, bir kere, konuşurken üslubunuza dikkat
edeceksiniz. (AK PARTİ sıralarından gürültüler)
İkincisi:
Bakın, Sayın Genel Başkan hakkında diyorsunuz ki: “Şerefli, namuslu, haysiyetli
bir dilin sahibine yakışan bir konuşma mıdır?” Bakın, Cumhuriyet Halk Partililerin
sizden şeref, haysiyet, edep öğrenecek hâli yok. Bu ülke çok karanlık günler
geçirdi çok, çok karanlık günler geçirdi bu ülke; işgali gördü, ihaneti gördü,
Vahdettinleri gördü, Damat Feritleri gördü bu ülke ama bakın, o işgal ve
ihanetlerin içerisinde dahi bu ülkenin onurlu bağımsızlığına, tam
bağımsızlığına sahip çıkan, insanca ve hakça paylaşması için ömrünü seve seve
vermeye hazır yurtseverleri, vatanseverleri de gördü; Mustafa Kemal Atatürk’ü
gördü, İsmet Paşa’yı gördü, Mahmut Esat Bozkurt’u gördü; Bekir Bozdağ’ı
görmedi, Deniz Gezmiş’i gördü…
HASAN
BASRİ KURT (Samsun) – Deniz Gezmiş’i niye sokuyorsun araya?
CAHİT
ÖZKAN (Denizli) – Adnan Menderesleri gördü, Özalları gördü.
TUFAN
KÖSE (Devamla) – …işte, onların bugün toplandığı yer Cumhuriyet Halk
Partisidir. Bir kez daha, biz ömrümüzü seve seve vermeye hazırız bu ülkenin tam
bağımsızlığı için, onurlu ve hakça paylaşım için; bunu böyle bilin Sayın Bakan,
bunu böylece bilin. 
BENNUR
KARABURUN (Bursa) – Teröre destek vererek mi? Teröriste “dur” demeyerek mi? 
TUFAN
KÖSE (Devamla) – Şimdi, 500 bini Suriye’de, milyonun üzerinde insan
Irak’ta öldürüldüyse, on binlerce kadına tecavüz edildiyse bunda senin ve senin
Hükûmetinin de, Başbakanın da, bugünkü Cumhurbaşkanının da kanlı elleri vardır;
bunu böyle bilin. (AK PARTİ sıralarından gürültüler) Orada uyguladığınız hatalı
politikadan dolayı yani…
RAVZA
KAVAKCI KAN (İstanbul) – Suriye’deki katliama “dur” dediniz mi? 
TUFAN
KÖSE (Devamla) – İmam tayyare sesi çıkartıyor, sizin hepiniz uçuşa
geçiyorsunuz, nasıl bir şey bu ya! Yani Cumhurbaşkanı Esad’a “terörist” demeden
evvel sizin biriniz “terörist” diyor muydunuz?
RAVZA
KAVAKCI KAN (İstanbul) – Siz hâlâ demiyorsunuz.
TUFAN
KÖSE (Devamla) – Bu anlamda, Cumhuriyet Halk Partililer sizin vereceğiniz edep
dersini bir kâğıt mendil gibi dahi kullanıp ellerini kirletmezler.
Hepinizi
saygıyla selamlıyorum. 
BÜLENT
TURAN (Çanakkale) – Sayın Başkan…
BAŞKAN
– Bülent Bey, buyurun efendim.
BÜLENT
TURAN (Çanakkale) – Sataşmadan söz istiyorum Sayın Başkanım.
BAŞKAN
– Buyurun, iki dakika. (AK PARTİ sıralarından alkışlar)
LEVENT
GÖK (Ankara) – Ama neden olduğunu bir sorun.
BAŞKAN
– Sataşma var efendim, kendim dinledim, dinledim efendim.
LEVENT
GÖK (Ankara) – Yani sataşmanın bir gerekçesi olacak.
BAŞKAN
– Takdir ediyorum ve söz veriyorum efendim.
Buyurun.

LEVENT
GÖK (Ankara) – Herkese sorup öyle cevap hakkı veriyorsunuz; usule aykırı bu.
BAŞKAN
– Levent Bey, var efendim, ben takip ediyorum müzakereyi.
VII.- SATAŞMALARA İLİŞKİN KONUŞMALAR
(Devam)
3.- Çanakkale Milletvekili Bülent Turan’ın, Çorum
Milletvekili Tufan Köse’nin 313 ve 313’e 1’inci Ek sıra sayılı Kanun
Teklifi’nin 1’inci maddesiyle ilgili önerge üzerinde yaptığı konuşması
sırasında Adalet ve Kalkınma Partisine sataşması nedeniyle konuşması
BÜLENT
TURAN (Çanakkale) – Sayın Başkan, değerli milletvekilleri; az önceki hatibin
konuşması sırasındaki “ağa babandan” ifadesi, “kapı kulu” ifadesi gibi sokak
ağzına yapacak bir şeyimiz yok, o terbiye meselesi, ona giremiyorum. (AK PARTİ
sıralarından alkışlar)
Onun
dışında, Esad ile Sayın Kurucu Genel Başkanımızın, Cumhurbaşkanımızın tatil
yaptığı vesaireden yola çıkarak olmayan ithamlarda bulundular.
Sayın
Genel Kurul, Sayın Başkan, değerli arkadaşlar; bütün bakanlarla, bütün devlet
başkanlarıyla biz zamanında konuştuk, görüştük; onları hakkaniyete, adalete,
demokrasiye davet ettik. Keşke yapabilsek yine. Ancak o günlerde halkına bomba
atmayan bir Esad vardı, biz ona yardımcı olmak istiyorduk, fakat o yolun onlar
açısından çıkmaz yol olduğunu gördük. Bugün başka bir şey var; biz, halkına
bomba atmayan Esad’ın yanındaydık, ama siz halkına bomba atan Esad’ın
yanındasınız. (AK PARTİ sıralarından alkışlar)
Konuşmanın
içerisinde o kadar çelişkiler var ki hangi birine bakacağım diye bakıyorum; ne
süre yeter ne bugün yeter, ama bir şey daha söyleyeyim: Bir sürü eski bakanı
sayarken sayın konuşmacı, Deniz Gezmiş’i de andı. 
TUFAN
KÖSE (Çorum) – Evet.
BÜLENT
TURAN (Devamla) – Sapla saman. Mahmut Esat Bozkurt nerede, Deniz Gezmiş nerede?

TUFAN
KÖSE (Çorum) – Yurtsever olarak andım, vatan haini olarak değil. 
BÜLENT
TURAN (Devamla) – Değerli arkadaşlar, tarihî bir gerçek var, dosyamda var, arzu
edene gösteririm.
OSMAN
AŞKIN BAK (Rize) – Kimlerin “evet” dediği belli. 
HASAN
BASRİ KURT (Samsun) – Böyle terk etmişlerdi Sayın Başkan.
BÜLENT
TURAN (Devamla) – Deniz Gezmiş asılırken, o zamanki iktidar partisinin oyları
asma kararına yetmediği için 27 tane CHP vekili imza vermiş, öyle asılmıştır.
Hepinizi
saygıyla selamlıyorum. (AK PARTİ sıralarından alkışlar)
BAŞKAN
– Teşekkür ediyorum.
TUFAN
KÖSE (Çorum) – Sayın Başkan…
BAŞKAN
– Tufan Bey…
TUFAN
KÖSE (Çorum) – Sokak ağzıyla konuştuğumu söyledi.
BAŞKAN
– Affedersiniz, anlayamadım.
TUFAN
KÖSE (Çorum) – Sayın Başkanım, sayın hatipten siz izahat istemediniz, benden de
istemeyin. Ben de cevap vereceğim kendisine, sataşma var; sokak ağzıyla
konuştuğumu söyledi.
BAŞKAN
– Buyurun efendim.
İki
dakika.
Yeni
bir sataşmaya meydan vermeyelim lütfen. 
BÜLENT
TURAN (Çanakkale) – Deniz Gezmiş’e cevap versin Sayın Başkan, kim asmış?
4.- Çorum Milletvekili Tufan Köse’nin, Çanakkale
Milletvekili Bülent Turan’ın sataşma nedeniyle yaptığı konuşması sırasında
şahsına sataşması nedeniyle konuşması
TUFAN
KÖSE (Çorum) – Şimdi, efendim, buraya nereden geldik biz? 
Bakın, Sayın Bakan demiş ki… Bana “sokak ağzıyla
konuşuyor.” diyorlar. “Şerefli, namuslu, haysiyetli bir dilin sahibine yakışan
bir konuşma mıdır?” Sayın Genel Başkan için söylüyorum.
BÜLENT TURAN (Çanakkale) – Değil.
TUFAN KÖSE (Devamla) – İki gün önce, “Sokak ağzı…”
Bakın, sizin Bakanınızın söylediği laf bu. 
HASAN
BASRİ KURT (Samsun) – Doğru demiş.
YILMAZ
TUNÇ (Bartın) – Doğru söylemiş.
TUFAN
KÖSE (Devamla) – Doğru söylemiş, değil mi? O zaman bizim söylediklerimiz de çok
doğru.
Bakın,
değerli arkadaşlarım…
YILMAZ
TUNÇ (Bartın) – Sen kendi Genel Başkanına bak. Dinlememiş hiç.
İLKNUR
İNCEÖZ (Aksaray) – Ama, ne için söylemiş, ona bak sen. Sen hangi söze karşı o
söz söylenmiş, ona cevap ver.
EJDER
AÇIKKAPI (Elâzığ) – Kendi Genel Başkanının sözlerine bir bak.
TUFAN
KÖSE (Devamla) – Şimdi, Esad... Kaldı ki babası Esad da sizin bugünkü
tanımlamalarınıza göre ta 1960’lı yıllardan beri diktatör. Diktatör mü? Elhak
diktatör; doğrudur, diktatördür.
METİN
KÜLÜNK (İstanbul) – Hayır, katil!
TUFAN
KÖSE (Devamla) – Bakın, dört sene evvel de diktatördü Esad, beş sene evvel de
diktatördü, yedi sene evvel de diktatördü.
HASAN BASRİ KURT (Samsun) – Şu anda katil, katil, bebek
katili!
METİN KÜLÜNK (İstanbul) – Katil!
TUFAN KÖSE (Devamla) – Ne zaman ki bir yerlerden emir
geldi, az evvel söylediğim gibi… Bakın, o zaman da katildi Esad, o zaman da
bebek katiliydi.
YILMAZ TUNÇ (Bartın) – Niye fotoğraf çektirdiniz o
zaman?
TUFAN KÖSE (Devamla) – Siz o zaman iş birliği
yapıyordunuz, ne zaman ki Amerika’dan size emir, talimat gelene kadar. 
ALİ
ERCOŞKUN (Bolu) – Onu ayırt edemiyor musun daha ya!
TUFAN
KÖSE (Devamla) – Yani, demin söyledim ya: Tayyare ses çıkarıyor, hepiniz uçuşa
geçiyorsunuz. Olay bu, başka bir şey yok. Esad o zaman da diktatördü.
YILMAZ
TUNÇ (Bartın) – Aynı sokak ağzını devam ettiriyorsun!
TUFAN
KÖSE (Devamla) – Şimdi, gelelim Deniz Gezmiş’e.
OSMAN
AŞKIN BAK (Rize) – Evet, belgeler ortada ya!
TUFAN
KÖSE (Devamla) – Gelelim değerli arkadaşlarım. Deniz Gezmiş cana kıymış bir
adam değil. O da ömrünü bu memleket, tam bağımsız Türkiye özlemi için seve seve
feda etti. Ben andım onu burada; haysiyetli bir insan olarak andım, onurlu bir
insan olarak andım, Türkiye’nin tam bağımsızlığına sahip çıkan bir insan olarak
andım.
HÜSNÜYE
ERDOĞAN (Konya) – Adnan Menderes’i niye saymıyorsun? Deniz Gezmiş kadar yok mu
yani?
HÜSEYİN
BÜRGE (İstanbul) – Niye astınız?
HASAN
BASRİ KURT (Samsun) – Adnan Menderes’i de ansaydın keşke.
OSMAN
AŞKIN BAK (Rize) – Adnan Menderes’i de söyle!
TUFAN
KÖSE (Devamla) – Siz niye rahatsız oldunuz Deniz Gezmiş’in isminden, niye
rahatsız oldunuz?
RAVZA
KAVAKCI KAN (İstanbul) – Rahatsızlıktan değil, CHP’nin idama desteğini söyledi.
TUFAN
KÖSE (Devamla) – Sizin Başbakanınız, bugünkü Cumhurbaşkanı; ölen, idam edilen
gençler için şiir okumuyor muydu?
HASAN
BASRİ KURT (Samsun) – Polatkan’ı da söyleseydin ya!
RAVZA
KAVAKCI KAN (İstanbul) – Niye CHP o dönem destek verdi, neden astınız?
TUFAN
KÖSE (Devamla) – Niye Deniz Gezmiş’in isminden, Mahir Çayan’dan rahatsız
oluyorsunuz?
BAŞKAN
– Tufan Bey…
RAVZA
KAVAKCI KAN (İstanbul) – Neden astınız?
HÜSEYİN
BÜRGE (İstanbul) – Niye astınız?
TUFAN
KÖSE (Devamla) – Bu insanlar bu ülke tam bağımsız kalsın diye, bu ülke hakça ve
insanca paylaşsın diye ömürlerini verdiler değerli arkadaşlarım, bunu
biliyorsunuz.
Bizim
Sayın Bakandan öğrenecek bir edep dersimiz yok. Biz onun vereceği edep dersini
kâğıt mendil olarak bile kullanıp ellerimizi kirletmeyiz. Sokak ağzıyla
konuştuğu için sokak ağzıyla cevap vermek zorunda kalıyoruz.
Hepinize
teşekkür ediyorum. (CHP sıralarından alkışlar)
BENNUR
KARABURUN (Bursa) – Neden astınız?
HÜSEYİN
BÜRGE (İstanbul) – Niye astınız o zaman?
OSMAN AŞKIN BAK (Rize) – Mahir Çayan’ı da unutma!
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER (Devam)
A) Kanun Tasarı ve Teklifleri (Devam)
 1.- Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi (2/1028) ve Anayasa
Komisyonu Raporu (S. Sayısı: 313 ve 313’e 1’inci Ek) (Devam)
BAŞKAN
– Efendim, Sayın Tufan Köse ve arkadaşlarının önergesini oylarınıza sunuyorum:
Kabul edenler… Kabul etmeyenler… Önerge kabul edilmemiştir. 
Diğer
önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313 sıra sayılı Türkiye Cumhuriyeti Anayasasında Değişiklik Yapılmasına
Dair Kanun Teklifi’nin çerçeve 1’inci maddesi ile Anayasa’ya eklenmesi teklif
edilen geçici 20’nci maddesine aşağıdaki (3)’üncü ve (4)’üncü fıkraların
eklenmesini arz ve teklif ederiz.
Mehmet Parsak
(Afyonkarahisar) ve arkadaşları
“Bu
maddenin yürürlüğe girdiği tarihten itibaren Türkiye Büyük Millet Meclisi 26'ncı
Yasama Dönemi sonuna kadar; 3713 Sayılı Terörle Mücadele Kanunu başta olmak
üzere terörle bağlantılı bir suç işleyen milletvekilleri hakkında Anayasanın
83'üncü maddesinin ikinci fıkrasının birinci cümlesi hükmü uygulanmaz. 
Bu
maddenin yürürlüğe girdiği tarihten itibaren Türkiye Büyük Millet Meclisi
26'ncı Yasama Dönemi sonuna kadar; Bakanlar Kurulunun genel siyasetiyle veya
bakanların görevleriyle ilgili cezai sorumluluğu gerektiren ve görevleri
sırasında işlenen fiillerinden dolayı Başbakan ve Bakanlar Kurulu üyeleri
hakkında da Anayasanın 83'üncü maddesinin ikinci fıkrasının birinci cümlesi ve
100'üncü maddesi hükümleri uygulanmaz”
BAŞKAN
– Komisyon katılıyor mu efendim?
ANAYASA
KOMİSYONU BAŞKANI MUSTAFA ŞENTOP (İstanbul) – Katılmıyoruz Başkanım.
BAŞKAN
– Hükûmet?
ADALET
BAKANI BEKİR BOZDAĞ (Yozgat) – Katılmıyoruz Başkanım.
BAŞKAN
– Sayın Parsak, buyurun. (MHP sıralarından alkışlar)
Beş
dakika müddetiniz var efendim.
MEHMET
PARSAK (Afyonkarahisar) - Aziz Türk milletinin saygıdeğer milletvekilleri, sözlerimin
başında yüce heyeti saygıyla selamlıyorum.
Esasen
bu dokunulmazlıkların kaldırılması meselesiyle alakalı olarak bu teklifin
sunulmasından önce hem parti programımızda hem seçim beyannamelerimizde hem
Sayın Genel Başkanımız ve partimizi bağlayan grup başkan vekillerimizin
beyanlarında bu konuyu tutarlı bir şekilde şimdiye kadar defalarca arz ettik.
Bu kısa süre içerisinde o durumlara geri dönmeyeceğim fakat bu önergemiz
çerçevesinde Komisyon aşamasında da, birinci tur oylama aşamasında da sadece stenograflar
değil, aziz Türk milleti adına da tarih söylediklerimizi, duruşumuzun
netliğini, tutumumuzun doğruluğunu yazdı. 
Şimdi,
biz, bu sunulmuş olan teklifi noktasına, virgülüne dokunmadan, bunun yanı sıra
bu teklife bir (3)’üncü ve (4)’üncü fıkra eklenmesini öneriyoruz önergemizle.
Önergemizin birinci kısmı, Başbakan ve bakanlarla ilgili olarak hem Hükûmetin
genel siyasetiyle ilgili hem de bakanların kendi görev alanlarıyla ilgili
görevleri zamanında görevlerinden dolayı cezai sorumluluk gerektiren eylemleriyle
alakalı. Bunu başından beri kabul etmiyorsunuz, biz de kabul etmediğinizi kabul
etmiyoruz ama bir yere kadar anlayışla karşılıyoruz. Ama önergemizde
eklenmesini teklif ettiğimiz (4)’üncü fıkra var ki Terörle Mücadele Kanunu
başta olmak üzere, terörle bağlantılı suç işleyen milletvekillerinin 26’ncı
Dönemin sonuna kadar işledikleri suçlar kapsamında dokunulmazlık zırhına sahip
olmadan doğrudan doğruya yüce Türk adaletinin önüne çıkarılmasını teklif
ediyoruz. Sunulmuş olan Anayasa değişiklik teklifi bir kalıcı madde önermiyor.
Bize göre, terör ve terörle bağlantılı suçların asla Anayasa’nın 83’üncü
maddesinde bir zırh içinde olmaması lazım. Biz bu noktadaki tutumumuzu 2012
yılında kalıcı bir Anayasa değişiklik teklifi arz ederek belirledik. Ama, teklif,
Anayasa’ya geçici 20’nci madde eklenmek suretiyle şimdiye kadar biriken
dosyaların yargı mercilerine gönderilmesini önerdiği için biz de ancak geçici
mahiyette bir önerge sunabiliyoruz. 
Şimdi,
devlet, Türkiye Cumhuriyeti devleti, 2009 ile 2015’in 28 Şubatı arasında
terörle mücadele etmeyi bir kenara bıraktı, ne yazık ki AKP Hükûmetinden dolayı
terörle müzakere etti, 28 Şubat 2015’te Dolmabahçe’de gene ne yazık ki mütareke
etti, 22 Temmuz 2015’ten beri de Milliyetçi Hareket Partisinin yıllardır
söylediği çerçevede olması gerekeni yapıyor yani terörle mücadele ediliyor. 
Şu
an 548 şehidimiz var, biraz önce Şehitler Derneği Başkanımızdan aldığım veriyi
söylüyorum. Geçen cumartesi Afyon Bayat ilçemizde Muhammet Arı’yı toprağa
verdik. Daha dün onun mevlidi için Bayat’tayken bu sefer Bolvadin’den
şehidimizin haberini aldık. Birinin toprağı kurumadan daha öbürünü toprağa
veremedik, burada bu müzakereleri yapıyoruz.
Saygıdeğer milletvekilleri, teknik gerekçelerine çok
uzun uzun dalmak istemiyorum, vicdanlarınıza hitap ediyorum. Bakın, milletimiz,
buradaki müzakereleri de, buradan çıkacak sonuçları da yakından takip etmekte.
Emin olun, dağ köyündeki Ali amca da, Profesör Doktor Ahmet Bey de herkes bu
görüşmeleri takip etmekte. Tarihe karşı sorumluyuz, milletimizin vicdanında
yargılanmamak için bu çerçevede tutumumuzun, duruşumuzun net olması lazım.
Terörle bağlantılı suç işlemiş hiç kimsenin bu Gazi Meclisin çatısı altında
barınamaması lazım ve dokunulmazlıkların kaldırılıp derhâl yüce Türk yargısının
önüne gitmesi lazım. (MHP ve AK PARTİ sıralarından alkışlar) 
Vicdanlarınıza bırakıyorum, saygılar sunuyorum. (MHP
sıralarından alkışlar)
BAŞKAN – Teşekkür ediyorum.
Önergeyi oylarınıza sunuyorum: Kabul edenler... 
MUHARREM VARLI (Adana) – Hani alkışlayanlar! Hani eller!
Hani eller!
BAŞKAN - Kabul etmeyenler... Kabul edilmemiştir. (MHP
sıralarından gürültüler)
BAKİ ŞİMŞEK (Mersin) – Hem alkışlıyorsunuz hem oy
vermiyorsunuz!
BAŞKAN - 5’inci önerge, Sayın Murat Alparslan, Ankara…
Türkiye Büyük
Millet Meclisi Başkanlığına
Görüşülmekte
olan 313'e 1’inci ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 1’inci maddesi ile 2709 sayılı Türkiye
Cumhuriyeti Anayasası’na eklenen geçici 20’nci maddenin (1)’inci fıkrasında yer
alan "ilişkin" ibaresinin "dair" olarak değiştirilmesini
arz ve teklif ederiz.
Murat
Alparslan (Ankara)
RAMAZAN CAN (Kırıkkale) – Geri çekiyoruz.
BAŞKAN – Efendim, önerge geri çekilmiştir.
Diğer önergeyi okutuyorum:
Türkiye Büyük
Millet Meclisi Başkanlığına
Görüşülmekte
olan 313'e 1’inci ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 1’inci maddesi ile 2709 sayılı Türkiye
Cumhuriyeti Anayasası’na eklenen geçici 20’nci maddenin (1)’inci fıkrasında yer
alan "ilişkin" ibaresinin "dair" olarak değiştirilmesini
arz ve teklif ederiz.
Ali
Ercoşkun (Bolu) 
RAMAZAN CAN (Kırıkkale) – Geri çekiyoruz.
BAŞKAN – Önerge geri çekilmiştir.
Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313’e 1’inci ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 1’inci maddesi ile 2709 sayılı Türkiye
Cumhuriyeti Anayasası’na eklenen geçici 20’nci maddenin birinci fıkrasında yer
alan “ilişkin” ibaresinin “dair” olarak değiştirilmesini arz ve teklif ederiz. 
Yılmaz
Tunç (Bartın)
RAMAZAN CAN (Kırıkkale) – Geri çekiyoruz.
BAŞKAN – Efendim, önerge geri çekilmiştir.
1’inci madde üzerinde önerge işlemleri tamamlanmıştır.
Teklifin 1’inci maddesinin…
İDRİS BALUKEN (Diyarbakır) – Sayın Başkan…
BAŞKAN – Buyurun İdris Bey.
İDRİS BALUKEN (Diyarbakır) – İç Tüzük 60’a göre söz
talebim var.
BAŞKAN – Buyurun.
V.- AÇIKLAMALAR (Devam)
5.- Diyarbakır Milletvekili İdris Baluken’in, Halkların
Demokratik Partisi olarak hiçbir milletvekilinin en küçük bir baskı altına
girmeden, kendi hür iradesi ve vicdanıyla oy kullanmasının sağlamasını, bu
ortamın tesis edilmesini talep ettiklerine ilişkin açıklaması
İDRİS BALUKEN (Diyarbakır) – Teşekkür ediyorum Sayın
Başkan söz verdiğiniz için.
Sayın Başkan, konuyla ilgili daha önce sizinle de bir
görüşmemiz oldu. Özellikle, birazdan 1’inci maddenin oylamasına gideceğiz,
birinci tur oylaması esnasında İç Tüzük’te belirtilen gizli oylama usullerine
hiçbir şekilde riayet edilmediğini, ortaya çıkan görüntüler ve tutanaklar
incelendiğinde, çok net olarak bütün Türkiye kamuoyu gördü. Tabii ki bizi
bağlayan bu İç Tüzük ve Anayasa’ya uymak zorundayız ve burada gizli oylamayla
ilgili usullerin nasıl yerine getirileceği hususları da son derece nettir.
Gizli oylamada esas olan şudur: Milletvekilinin herhangi bir baskı altında
olmadan kendi vicdanı ve hür iradesiyle oy kullanma zemininin sağlanmasıdır.
Dolayısıyla, birinci turda ortaya çıkan o görüntülerden sonra bizim Meclis
Başkanlığına 2 teklifimiz olmuştu. Birincisi: “Oy kullanılan kabinlerin arka
tarafı Genel Kurula verilmek suretiyle, açık olan kısmı duvara bakmak suretiyle
bu oylama yapılabilir.” şeklinde bir teklifimizi size sunduk, ki şu anki
kabinlerin yerleşiminden bunun yerine getirilmediğini görüyorum. 
İkincisi ise İç Tüzük’te de belirtildiği şekliyle çünkü
İç Tüzük’te “Her ilin milletvekilleri zil çalınmak suretiyle oylamaya
çağrılır.” deniyor, dolayısıyla ikinci yöntem de tek tek iller bazındaki
milletvekilleri okunur, oyunu kullanan milletvekilleri oturur ve bir başka ile
geçilerek oylamanın gizli usuller esasında yapılması sağlanır.
Bizim daha önceden size iletmiş olduğumuz bu taleplerle
ilgili ısrarımız devam etmektedir. Meclis Başkanı olarak, hiçbir
milletvekilinin en küçük bir baskı altına girmeden, bu oylamayı kendi hür
iradesi ve vicdanıyla sağlamasını, bu ortamın tesis edilmesini bir kez daha
Halkların Demokratik Partisi olarak talep ediyoruz. 
Teşekkür ederim. 
BAŞKAN – Sayın Baluken, bendeniz ve siz bu mevzuda dün
bir görüşme de yaptık, ben de zabıtları inceledim. Meclis başkan vekilimiz
gereken hassasiyeti göstermiş, ikaz etmiştir. 
AHMET YILDIRIM (Muş) – Ne alakası var! Nerede
göstermiş!
BAŞKAN – Zabıtlara bu şekilde geçmiştir ve hassasiyet
içinde davrandığını da zabıtlar ortaya koymuştur. 
Şimdi,
ben şunu söylemek istiyorum: Oylama gizlidir. Bugüne kadar ilk defa bir Anayasa
değişikliği oylaması yapılmıyor, usul de bellidir ve ben ne şekilde
yapacağımızı arz etmek istiyorum: Komisyon ve Hükûmet sıralarında yer alan
kâtip üyelerden Komisyon sırasındaki kâtip üye, Adana’dan başlayarak Denizli’ye
kadar -burada sizin isteğiniz yığılma olmamasıydı, aynı isteği tekrar ediyorum-
ve Diyarbakır’dan başlayarak İstanbul’a kadar (İstanbul dâhil), Hükûmet
sırasındaki kâtip üye ise İzmir’den başlayarak Mardin’e kadar (Mardin dâhil) ve
Mersin’den başlayarak Zonguldak’a kadar (Zonguldak dâhil), adı okunan
milletvekiline 1’i beyaz, 1’i yeşil, 1’i de kırmızı olmak üzere 3 yuvarlak pul
ile mühürlü zarf verecek ve pul ve zarf verilen milletvekilini ad defterinde
işaretleyecektir. 
Milletvekilleri
Başkanlık kürsüsünün sağında ve solunda yer alan kabinlerden başka yerde
oylarını kullanamayacaklardır. 
Vekâleten
oy kullanacak bakanlar da yerine oy kullanacakları bakanın ilinin bulunduğu
bölümde oylarını kullanacaktır. 
Bu
oylama meselesi gizli olduğu için gereken hassasiyeti göstermesi her
milletvekilimizin vicdanen bir borcudur ve bunu ifa edeceğine ben inanıyorum.
Bir peşin hükümle hareket etmiyoruz. Tekraren, arkadaşlarımdan gizli
oylamanın gerektirdiği şekilde oylarını kullanmasını talep ediyorum, rica
ediyorum. 
(Milletvekillerinin
Komisyon ve Hükûmet sıraları önünde toplanmaları)
İDRİS
BALUKEN (Diyarbakır) – Sayın Başkanım…
BAŞKAN
- Bildiğiniz gibi, pullardan beyaz olanı “kabul”, kırmızı olanı “ret”, yeşil
olanı ise “çekimser” oyu ifade etmektedir. 
İDRİS
BALUKEN (Diyarbakır) – Sayın Başkan…
MAHMUT
TOĞRUL (Gaziantep) – Sayın Başkan, bakın, daha okumaya başlamadan yığılmalar
başladı.
BAŞKAN
– Bitireceğim efendim. (HDP sıralarından gürültüler)
İDRİS
BALUKEN (Diyarbakır) – Sayın Başkan, daha okuma olmadan milletvekilleri
yönlendiler.
BAŞKAN
– Bir dakika… Bitireyim. 
Oyunu
kullanacak sayın üye, kâtip üyeden 3 yuvarlak pul ile mühürlü zarfı aldıktan ve
adını ad defterine işaretlettikten sonra kapalı oy verme yerine girecek, oy
olarak kullanacağı pulu burada…
İDRİS
BALUKEN (Diyarbakır) – Sayın Başkan, şu anda iller okunmadan milletvekilleri
gelmeye başladı.
(Milletvekillerinin
Komisyon ve Hükûmet sıraları önünde toplanmaları)
BAŞKAN
– Bir dakika… Birikmeyin lütfen… (Gürültüler)
İDRİS
BALUKEN (Diyarbakır) – Sayın Başkan…
BAŞKAN
- Bir dakika Beyefendi… Sayın milletvekilleri, lütfen dinleyiniz… (HDP
sıralarından sıra kapaklarına vurmalar)
İDRİS
BALUKEN (Diyarbakır) – Sayın Başkan, şu anda bu yapılan oylama gizli usul
oylama değildir. 
BAŞKAN
- …zarfın içerisine koyacak, diğer 2 pulu ise ıskarta kutusuna atacaktır.
Bilahare oy verme yerinden çıkacak olan üye, oy pulunun bulunduğu zarfı
Başkanlık Divanı kürsüsünün önüne konulan oy kutusuna atacaktır. Oylamada adı
okunmayan milletvekillerine pul ve zarf verilmeyecektir. 
İDRİS
BALUKEN (Diyarbakır) – Sayın Başkan…
BAŞKAN
- Sayın kâtip üyelerimizden bu hususlara riayet etmelerini, milletvekillerinin
de pul ve zarfı aldıktan sonra…
İDRİS
BALUKEN (Diyarbakır) – Şu anda ad okunmadan milletvekilleri geçtiler zaten.
BAŞKAN
- …adlarının ad defterine işaretlendiğine dikkat etmelerini, kabin içinde
milletvekili varken kabin önünde bekleme yapmamalarını…
MAHMUT
TOĞRUL (Gaziantep) – Sayın Başkan, bir salona bakın, salona!
BAŞKAN
- …ve gizli oylama ilkelerine riayet etmelerini istirham ediyorum. 
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER (Devam)
A) Kanun Tasarı ve Teklifleri (Devam)
 1.- Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi (2/1028) ve Anayasa
Komisyonu Raporu (S. Sayısı: 313 ve 313’e 1’inci Ek) (Devam)
BAŞKAN
- Şimdi, gizli oylamayı Adana ilinden başlatıyorum... (HDP sıralarından
gürültüler) 
MAHMUT
TOĞRUL (Gaziantep) – Sayın Başkan…
İDRİS
BALUKEN (Diyarbakır) – Sayın Başkan, söz talebim var. 
MAHMUT
TOĞRUL (Gaziantep) – Sayın Başkan, bir bakın...
GARO
PAYLAN (İstanbul) – Sayın Başkan, kimin ismi okundu şimdi?
MAHMUT
TOĞRUL (Gaziantep) – Kimi okudunuz, kimi çağırdınız Sayın Başkan?
İLKNUR
İNCEÖZ (Aksaray) – Yani, sanki ilk kez oylama yapılıyor. Usulü tekrar
tartışmaya açıyorlar.
İDRİS
BALUKEN (Diyarbakır) – Bakın, Sayın Başkan, şu anda siz isimleri okumadan,
hangi illerin milletvekillerinin oy kullanacağını söylemeden sayın
milletvekilleri kabinlere yöneldiler. 
SAİT
YÜCE (Isparta) – Dün burada fotoğraf çekiyorlardı, bir şey dedik mi?
İDRİS
BALUKEN (Diyarbakır) – Fotoğraf çekmeyle ilgili hususlar…
İLKNUR
İNCEÖZ (Aksaray) – İlk kez mi yapıyoruz bu oylamayı, ilk kez mi yapıyoruz? 
MAHMUT
TOĞRUL (Gaziantep) – İlk kez yapılıyor, evet, bu gizli ve…
İLKNUR
İNCEÖZ (Aksaray) – Niye bağırıyorsun? Geçeceksin onları! 
AHMET
YILDIRIM (Muş) – Niye kendinize güvenmiyorsunuz? (Gürültüler)
OSMAN
AŞKIN BAK (Rize) – Güveniyoruz, merak etme.
İDRİS
BALUKEN (Diyarbakır) – Sayın Başkan, sizin yapmanız gereken şey, listelerden
tek tek illeri okumak suretiyle milletvekillerini davet etmektir. Şu anda bunun
koşulları yok zaten, bunun koşulları…
BAŞKAN
– Sayın Baluken, bu okumayı, biliyorsunuz kâtipler yapıyor. Adana’dan başlıyor…

İDRİS
BALUKEN (Diyarbakır) – Ama kâtip üyeler henüz okuma yapmadan başladı.
BAŞKAN
– Nerelerden başladığını da söyledim. Dolayısıyla, sıraya göre olacaktır ve tek
tek girilecektir. 
METİN
KÜLÜNK (İstanbul) – Ya, Sayın Başkanım, ilk defa mı oylama yapıyoruz? İlk defa
mı kabine giriyoruz?
İDRİS
BALUKEN (Diyarbakır) – Sayın Başkan…
BAŞKAN
– Bu hassasiyeti göstereceklerine ben inanıyorum... 
İDRİS
BALUKEN (Diyarbakır) – Hayır, hayır, okuma yapılmadan…
BAŞKAN
– …siz de lütfen inanın.
İDRİS
BALUKEN (Diyarbakır) – Kâtip üye okudu mu şu anda? Şu anda kâtip üye okudu mu
illeri? Kâtip üye henüz okumadan bu yığılmanın sebebi nedir Sayın Başkan? 
BAŞKAN
– Bu ikazları yaptım efendim, tekrar edeceğim.
1’inci
maddenin gizli oylamasına Adana ilinden başlıyoruz. 
(Oyların
toplanmasına başlandı)
İDRİS
BALUKEN (Diyarbakır) – Sayın Başkan, bu yaptığınız işlem usulsüzdür, gizli
oylamanın usullerine uygun değildir. Dolayısıyla, siz milletvekillerinin
iradesinin sağlıklı bir şekilde gizli oylamayla bu sandığa yansıtılmasını
sağlamamış olacaksınız, hukuka aykırı davranmış olacaksınız. O nedenle, lütfen,
milletvekillerini yerine davet edip, tek tek iller bazında isimleri okutup o
şekilde oylamayı sağlayın. 
BAŞKAN
– Efendim, gizli oylama hakkında İç Tüzük’te teamüller de var, ona uygun
yapıyoruz. Herhangi bir yanlışlık yoktur, aykırılık yoktur.
İDRİS
BALUKEN (Diyarbakır) – Şu anda başladı. Şu anda, illeri okumadan oylama
başladı.
BAŞKAN
– Ben hassasiyeti tekrar arkadaşlarımdan rica edeceğim. Başka, bunun dışında
bir şey yapamayız.
İDRİS
BALUKEN (Diyarbakır) – Hayır. 
BAŞKAN
– Lütfen, siz…
İDRİS
BALUKEN (Diyarbakır) – Bakın, milletvekillerinin isimleri okunmadan oylamaya
başladık. 
MAHMUT
TOĞRUL (Gaziantep) – Sayın Başkan, bu arkadaşlar ne bekliyor orada? Bu
arkadaşlar neyi bekliyor?
İDRİS
BALUKEN (Diyarbakır) – Sayın Başkan, şu anda okunmadı, kâtip üye okumadı.
(Milletvekillerinin
Komisyon ve Hükûmet sıraları önünde toplanmaları)
SİBEL
YİĞİTALP (Diyarbakır) – Neyi bekliyorsunuz, niye bekliyorsunuz?
BAŞKAN
– Efendim, gereken ikazları yapıyorum tekrar. 
İDRİS
BALUKEN (Gaziantep) – Sayın Başkan, kâtip üye okumadan oylama yapılıyor.
(Gürültüler)
BAŞKAN
– Lütfen, burada rey verirken kabine girenlerin perdeyi kapatarak içeride rey
vermelerini rica ediyorum. 
Teşekkür
ederim.
MAHMUT
TOĞRUL (Gaziantep) – Burada, bakın, 3 kişi bekliyor. Komiserler neyi bekliyor?
BAŞKAN
– Efendim, kabine girerek reyinizi ona göre vermenizi istiyorum. 
Teşekkür
ederim. 
İDRİS
BALUKEN (Diyarbakır) – Kâtip üye okumadan oylama yapılıyor.
MAHMUT
TOĞRUL (Gaziantep) – Bakın, burada 3 kişi bekliyor. Orada bekliyorlar, sadece
kontrol amaçlı bekliyorlar, kontrol amaçlı.
BAŞKAN
– Arkadaşlar, bir dakika…
Değerli
milletvekilleri, lütfen sıraya girelim, burada birikintiye sebep vermeyelim. 
ÇAĞLAR
DEMİREL (Diyarbakır) – Sayın Başkan, şu anda ismi okunmayan iller oy
kullanıyor, görüntülere bakın. 
MAHMUT
TOĞRUL (Gaziantep) – Sayın Başkan, orada 3 Hükûmet komiseri var. 
SİBEL
YİĞİTALP (Diyarbakır) – Zaten oylanıyor, neden korkuyorsunuz? Mahkemeniz var,
adliyeniz var, polisiniz var, zaten oy vereceksiniz. Yangından mal mı
kaçırıyorsunuz, bu neyin korkusu?
ÇAĞLAR
DEMİREL (Diyarbakır) – Bu nasıl oy kullanma, bu nasıl adalet, bu nasıl hukuk?
İç Tüzük ihlal ediliyor, Anayasa şu anda ihlal ediliyor! 
MAHMUT
TOĞRUL (Gaziantep) – 3 kişi sabit bekliyor bakın, 3 kişi sabit bekliyor.
Israrla söylüyoruz, bu oylama geçersizdir.
SİBEL
YİĞİTALP (Diyarbakır) – Korkmayın, cesur olun biraz. 
İDRİS
BALUKEN (Diyarbakır) – Daha illeri okunmayan milletvekilleri oy kullanıyor.
MAHMUT
TOĞRUL (Gaziantep) – Orada 3 kişi niye sabit bekliyor, bunun açıklamasını
istiyoruz. 
ÇAĞLAR
DEMİREL (Diyarbakır) – Bu oylama geçersizdir. 
Sayın
Başkan, şu anda yaptığınız Anayasa’ya aykırı; iç hukuka, İç Tüzük’e aykırı
hareket ediyorsunuz. 
BAŞKAN
– Kürsü önünü boşaltalım. 
Sayın
Bakan…
İdare
amirlerimiz, kürsü önünü boşalttıralım, birikintiye meydan vermeyelim ve
değerli milletvekilleri, oy verirken lütfen, kulübeye girerek verelim.
Teşekkür
ediyorum. 
İDRİS
BALUKEN (Diyarbakır) – Sayın Başkan, sıralardaki yığılmaları önlerseniz…
AHMET
YILDIRIM (Muş) – Niye bekliyorlar Sayın Başkan, kabinlerin önünde?
BAŞKAN
– Efendim, kabine girmeden rey kullanmayınız ve birikintiye meydan vermeyelim,
hassasiyetlere riayet edelim.
Teşekkür
ediyorum. 
MAHMUT
TOĞRUL (Gaziantep) – Orada 3 kişi sürekli bekliyor. 
BAŞKAN
– Değerli milletvekilleri, kürsü önünü lütfen boşaltalım ve yığıntıya sebep
vermeyelim. 
ÇAĞLAR
DEMİREL (Diyarbakır) – Parlamentoda böyle bir oylama söz konusu olamaz.
MAHMUT
TOĞRUL (Gaziantep) – Orada 3 kişi bekliyor sürekli, hiç değişmiyorlar. 
BAŞKAN
– Bir diğer husus, oylama gizli olduğu için sayın üyelerimizin,
milletvekillerimizin kabine girerek reylerini kullanmalarını tekrar rica
ediyorum. Kabine girmek ve birikim meydana getirmemek hususunda hassasiyetinizi
rica ederim. 
BARIŞ
YARKADAŞ (İstanbul) – Sayın Başkan, parti komiserleri burada bekliyor ve
milletvekillerinin oylarına müdahale ediyorlar. Lütfen, siz de Anayasa’ya
aykırı olan bu oylamayı durdurun. 
SİBEL
YİĞİTALP (Diyarbakır) – Kimden korkuyorsunuz siz ya!
AYHAN
BİLGEN (Kars) – Oy kullananların uzaklaşmasıyla ilgili talimatınızı söylesenize
Başkanım.
(Oyların
toplanmasına devam edildi)
İDRİS
BALUKEN (Diyarbakır) – Başkan, bu oylamayı durdurmanız gerekiyor. Gizli oylama
diye bir şey yok. 
MAHMUT
TOĞRUL (Gaziantep) – Orada 3 kişi sabit bekliyor. Ayıptır bu ya! Orada 3 kişi
değişmeden bekliyor. Neyi bekliyorlar? 
(Oyların
toplanmasına devam edildi)
(Başkanlık
Kürsüsü önünde toplanmalar)
SİBEL
YİĞİTALP (Diyarbakır) – Başkan, bu oylama olmaz ki! Bu şekilde olmaz Başkan. O
zaman müdahale edin. Başkan, lütfen müdahale edin, bu şekilde oylama mı olur?
Herkes yerine geçsin.
BAŞKAN
– Değerli milletvekilleri, bir yığıntıya meydan vermemek bir; iki, kulübelere
girerek reyinizi kullanma noktasında hassasiyetinizi rica ediyorum.
Teşekkür
ediyorum.
(Oyların
toplanmasına devam edildi)
(Komisyon
sıraları önünde itişmeler, gürültüler)
BAŞKAN
– Efendim, oyunu kullananların kürsü önünü boşaltmalarını ve kutuların önündeki
yığılmanın sona erdirilmesini tekrar rica ediyorum. (“Başkan, açık oy
kullanıyorlar.” sesleri, gürültüler)
Açık
oy değil, gizli oy tabii ve kulübeye girmeksizin lütfen oy kullanmayınız.
(Oyların
toplanmasına devam edildi) 
BAŞKAN
– Değerli milletvekilleri, yığıntı olmaksızın, yığılmaksızın tek tek kullanalım
ve kulübeden reylerimizi verelim.
Teşekkür
ediyorum.
(Oyların
toplanmasına devam edildi)
SIRRI
SÜREYYA ÖNDER (Ankara) – Sayın Başkan, komisyon sırasının önünde…
BAŞKAN
– Efendim, tek tek kapalı hücreye girelim, reyimizi kullanalım; bir. 
İki:
Lütfen şu öndeki yığıntıyı önleyelim ve herkesin kendi vicdanına uygun reyini
kullanma noktasında herhangi bir müdahalede bulunmayalım. 
Teşekkür
ediyorum. 
HAYDAR
AKAR (Kocaeli) – Sayın Başkan…
BAŞKAN
- Bu oylamalar böyle yapılagelir, bilirim ben. Bir sürü oylama gördük, hep
ikazı yaparız, gene o ikazı yapıyorum ve herkesin kendi vicdanına göre hareket
noktasında elinden geleni yapmasını rica ediyorum.
Tekrar
teşekkür ederim. 
HAYDAR
AKAR (Kocaeli) – Başkanım, ben şimdi oy kullanacağım, onlar orada durduğu
sürece oy kullanmam; açık söylüyorum. Bakın o arkadaşların hiçbirinin orada
görevi yok. 
OSMAN
AŞKIN BAK (Rize) – Sizin arkadaş, Ali Bey duruyor orada.
HAYDAR
AKAR (Kocaeli) – Hepsinin, hepsinin… Boşaltsınlar orayı Başkanım. Ben niye
mecbur muyum onlarla beraber oy kullanmaya ya? 
OSMAN
AŞKIN BAK (Rize) – Özel kullan, özel.
HAYDAR
AKAR (Kocaeli) – Sayın Başkan, orada ne işi var o arkadaşların? Ne işi var ya?
Bakın, bakın arkadaşlara, bakın lütfen. 
HİŞYAR
ÖZSOY (Bingöl) – Orada komisyon masasının başını tutmuşlar Sayın Başkan, biri
orada, biri orada elimizin içine bakıyorlar ya!
HAYDAR
AKAR (Kocaeli) – Boşaltsınlar orayı. (“CHP’liler durmuş işte ya!”sesi) Onlar da
çıksın, onlar da çıksın, bizimkiler de. 
HİŞYAR
ÖZSOY (Bingöl) – Siz oradasınız diye geliyoruz ya.
BAŞKAN
– Rahat bırakalım, lütfen rahat bırakalım. Müdahil olmayalım. 
(Oyların
toplanmasına devam edildi)
BAŞKAN – Kâtip arkadaşlarımın da reylerini
kullanmalarını rica ediyorum. 
Oyunu kullanmayan sayın üyelerimizin, oylarını
kullanmalarını rica ederim. Oy verme işlemini tamamlayacağız
Kâtip üyeler lütfen. 
(Oyların
toplanmasına devam edildi)
BAŞKAN – Değerli
milletvekilleri, oyunu kullanmayan sayın üye var mı? Yok.
Oy verme işlemi
tamamlanmıştır. Lütfen kupaları kaldırınız.
(Oyların ayrımı
yapıldı)
BAŞKAN – Sayın
milletvekilleri, Türkiye Cumhuriyeti Anayasasında Değişiklik Yapılması
Hakkındaki Kanun Teklifi’nin… 
KÂTİP
ÜYE ELİF DOĞAN TÜRKMEN (Adana) – Başkanım, şerhi de okumanızı rica edeceğim. 
BAŞKAN – …1’inci
maddesinin gizli oylama sonucunu açıklıyorum: 




“Oy sayısı


:


531








Kabul


:


373








Ret


:


138





Çekimser  : 8

Boş  : 9

Geçersiz  : 3




Kâtip Üye
Sema Kırcı
Balıkesir


Kâtip Üye
Elif Doğan Türkmen
Adana”



BAŞKAN
– Oylamanın sayımını yapan sayın üyeler tarafından oylama hakkında herhangi bir
itiraz yoktur. Bu, sizin şerhiniz. 
KÂTİP
ÜYE ELİF DOĞAN TÜRKMEN (Adana) – Şerhimizi de okuyalım Başkanım. 
BAŞKAN
– Madde kabul edilmiştir. 
KÂTİP
ÜYE ELİF DOĞAN TÜRKMEN (Adana) – Başkanım, benim şerhimi de okursak tutanağa
geçmesi anlamında. 
BAŞKAN
– Bu zaten tutanağa girecek. 
KÂTİP
ÜYE ELİF DOĞAN TÜRKMEN (Adana) – Yani okursak…
BAŞKAN
– Sizin, oylamadaki, oy kullanma hususundaki itirazınız burada var, bu da
tutanağa geçecek zaten. 
ALİ
HAYDAR HAKVERDİ (Ankara) – Onu da söyleyin ama, tutanağa geçsin. 
KÂTİP
ÜYE ELİF DOĞAN TÜRKMEN (Adana) – Tamam, tutanağa geçsin. Sesli olarak okuyalım
Başkanım. 
BAŞKAN
– Evet, böylece, teklifin 1’inci maddesi kabul edilmiştir. 
İDRİS
BALUKEN (Diyarbakır) - Sayın Başkan…
BAŞKAN
– 2’nci maddeyi okutuyorum, buyurun efendim, okuyun lütfen. 
ALİ
HAYDAR HAKVERDİ (Ankara) – Tutanağa geçsin şerhimiz Başkan.
KÂTİP
ÜYE ELİF DOĞAN TÜRKMEN (Adana) – Başkanım, sesli olarak okursak bu şerhi…
LEVENT
GÖK (Ankara) – Şerhi de okuyun Sayın Başkan. 
İDRİS
BALUKEN (Diyarbakır) - Sayın Başkan…
MADDE 2 - Bu Kanun yayımı tarihinde yürürlüğe
girer ve halkoylamasına sunulması halinde oylanır.
ALİ
HAYDAR HAKVERDİ (Ankara) – Bir saniye ya…
LEVENT
GÖK (Ankara) - Bir saniye arkadaşlar…
İDRİS
BALUKEN (Diyarbakır) – Sayın Başkan, söz talebimiz var. 
BAŞKAN
– Sayın Baluken, buyurun. 
İDRİS
BALUKEN (Diyarbakır) – Sayın Başkan, biraz önce, 1’inci maddeyle ilgili oylama
yapılırken hem oylama öncesinde, İç Tüzük’te belirtilen hususları size
hatırlattık hem de henüz oylamaya geçmeden önce milletvekillerinin kabin önünde
yığılması suretiyle oylamayı gizli oylama olmaktan çıkardığı hususunu
tarafınıza ilettik. Ancak, bütün bu uyarılarımıza rağmen Meclis Başkanı olarak
ya da Başkanlık Divanı olarak sizler oylamanın gizli oylama usulüne göre
yapılmasını sağlayamadınız. 
Dolayısıyla,
burada, Genel Kurulla ilgili çalışma usullerine sizi davet etme adına usul
tartışması talep ediyorum; 63’üncü maddeye göre, İç Tüzük 63’e göre usul
tartışması açmayı talep ediyoruz.
BÜLENT
TURAN (Çanakkale) – Lehte.
LEVENT
GÖK (Ankara) – Sayın Başkan, şerhli bir şekilde açıklayın onu.
BAŞKAN
– Sayın Baluken, itirazlarınızı yaptınız, zapta geçti. Herhâlde konuşacağınız
hususlar bunlar olsa gerek.
İDRİS
BALUKEN (Diyarbakır) – Hayır, usul tartışması talep ediyorum Sayın Başkan.
BAŞKAN
– Talep ediyorsunuz?
İDRİS
BALUKEN (Diyarbakır) – Evet.
BAŞKAN
– Pekâlâ.
İDRİS
BALUKEN (Diyarbakır) – Yani tutumunuzla ilgili, oylamayı yönetme şeklinizle
ilgili usul tartışması açacağım.
BAŞKAN
– Peki, ikişer dakika söz vereceğim söz isteyen sayın grup başkan vekillerine.
Lehte
mi, aleyhte mi?
İDRİS
BALUKEN (Diyarbakır) – Aleyhte tabii ki.
BAŞKAN
– Aleyhte tabii ki.
İDRİS
BALUKEN (Diyarbakır) – Doğal olarak.
BAŞKAN
– Peki efendim, doğal olarak.
İDRİS
BALUKEN (Diyarbakır) – Allah korusun, sizin lehinizde olmaktansa…
BAŞKAN
– Buyurun.
VIII.- USUL HAKKINDA GÖRÜŞMELER
1.- Gizli oylamanın İç Tüzük ve usullere uygun şekilde
yapılıp yapılmadığı hakkında
İDRİS
BALUKEN (Diyarbakır) – Teşekkür ediyorum.
Sayın
Başkan, değerli milletvekilleri; hepinizi saygıyla selamlıyorum.
Şimdi,
ben bu geçici Anayasa teklifiyle ilgili, darbe teklifiyle ilgili esasa dair
hiçbir şey söylemeyeceğim, zaten görüşlerimizi dile getirdik. Ancak, Meclis
Başkanlığından tek bir talebimiz var. İç Tüzük’te gizli oylamanın nasıl
yapılacağı, hangi kurallara riayet edileceği çok net ifade edilmiş; 147, 148 ve
149’uncu maddelerde bir oylamanın gizli oylama olarak sayılması için
milletvekillerinin özgür iradesi ve hür vicdanlarıyla oy kullanmasının
koşullarının sağlanması gerektiği belirtilmiş. Biz özellikle ilk gün de Meclis
başkan vekilinin bu konuda gerekli hassasiyeti göstermediğini ya da gerekli
uyarıları yapmış olsa bile o ortamı sağlamadığını Meclis Başkanına ifade ettik.
Dün de kendisiyle görüştük, bugün de oylama öncesinde bu yönlü itirazlarımızı
ve mutlaka gizli oylama koşullarının sağlanması gerektiğini söyledik. Bunun
nasıl olacağı da İç Tüzük’te çok net. Yani iller bazında milletvekillerinin
isimleri okunur, milletvekilleri oylarını kullanır, zil çalmak suretiyle de
yeniden başka illerin milletvekilleri çağırılır. Ancak, bu uyarılarımıza rağmen
Meclis Başkanı, henüz il isimleri okunmadan, milletvekillerinin isimleri
okunmadan AKP’li vekillerin kabin önünde yapmış olduğu yığılmaya yönelik tek
bir yaptırım gücü ya da oylamanın sağlıklı yürütülmesini sağlayacak tek bir
uygulama ortaya koymamıştır. Dolayısıyla, yapılan oylama gizli oylama değildir,
açık bir oylamadır, Meclis Başkanı da bu yönüyle İç Tüzük’ü ihlal etmiştir.
Usulüne göre yapın, isterseniz HDP vekilleri dışında kalan bütün oylarla bu
yasayı geçirin. 
(Mikrofon
otomatik cihaz tarafından kapatıldı)
İDRİS
BALUKEN (Devamla) - Buna dair hiçbir itirazımız yok ama usulle ilgili İç
Tüzük’te belirtilen hususları yerine getirmek zorundasınız diyorum.
Hepinizi
saygıyla selamlıyorum. (HDP sıralarından alkışlar)
BAŞKAN
– Teşekkür ediyorum efendim.
Lehte
Sayın Hakan Çavuşoğlu.
Buyurun
efendim.
İki
dakika…
HAKAN
ÇAVUŞOĞLU (Bursa) – Teşekkür ediyorum Sayın Başkanım.
BAŞKAN
– Rica ederim.
HAKAN
ÇAVUŞOĞLU (Bursa) –Sayın Başkan, saygıdeğer milletvekilleri; öncelikle hepinizi
saygıyla selamlarım. 
Bu
noktadaki gizli oylamaya ilişkin yapılan itirazların hakkaniyete ve hukuka
uygun olmadığını öncelikle belirtmek isterim. Zira, İç Tüzük’ün 147’nci
maddesinde gizli oylamanın ne şekilde yapılacağı açık, sarih bir şekilde ifade
edilmiştir. Baktığımız zaman, geçen oylamada gizli oylamaya ilişkin 147’nci
maddede yapılan açıklamanın aksi herhangi bir durum mevzubahis değildir. Kaldı
ki sayın milletvekilleri, bu konuda geçmişte Meclisimizde de bir tartışma
yaşanmıştır. Yaşanan bu tartışmada, 6/7/1995 tarihli 135’inci Birleşimde Doğru
Yol Partisi milletvekillerinin kullandıkları oyun rengini açıkça göstermeleri
Genel Kurulda itirazlara yol açmış. Bakın, burada zaten gizli oylama yapılıyor;
orada milletvekilleri, açık bir şekilde, kullanmış oldukları oyu gösteriyorlar.

BARIŞ
YARKADAŞ (İstanbul) – Ya ayıp, ayıp!
HAKAN
ÇAVUŞOĞLU (Devamla) – Neticede, Manisa Milletvekili olan Ekrem Pakdemirli bu
duruma bir itirazda bulunuyor ve oylamanın tekrar edilmesi gerektiğini ileri
sürüyor. Yapılan usul tartışması sonucunda o gün sizin de yakından tanıdığınız
Kamer Genç bir açıklamada bulunuyor ve “Sayın milletvekilleri, gizli oylama
esastır ancak milletvekilleri istedikleri tarzda oy kullanıyorlarsa bu onların
bileceği bir iştir.” diyor. Dolayısıyla, burada milletvekilleri için getirilmiş
bir güvenceyi milletvekilleri isterse kullanır istemezse kullanmaz. Kaldı ki
burada yapılan oylamada gizli oylamaya halel getirecek bir durum da söz konusu
değildir diyorum; Başkanın tutumunun lehinde olduğumu ifade ediyor, hepinizi
saygıyla selamlıyorum. (AK PARTİ sıralarından alkışlar)
BAŞKAN
– Teşekkür ediyorum.
Efendim,
aleyhte ikinci söz Sayın Murat Emir’in 
Buyurun
efendim. (CHP sıralarından alkışlar) 
Müddetiniz
iki dakikadır. 
MURAT
EMİR (Ankara) – Sayın Başkan, değerli milletvekilleri; tabii, bir önceki hatibi
dinleyince şaşırmamak mümkün değil. Bizim burada referansımız Anayasa, İç Tüzük
ve yasalar olmalıdır. Elbette ki Meclis içtihatları değerlidir. Ancak, bir
milletvekilinin ifadesi burada bizim için elbette yol gösterici olamaz. İç
Tüzük’ümüz açıktır, Anayasa’mız açıktır. Bakınız, gizli oy ilkesi, seçmenin
seçme hakkını, hiçbir etki ya da baskı altında kalmaksızın, özgür iradesiyle
kullanmasını sağlamak amacıyla kabul edilmiştir. Gizli oyun amacı, seçmeni oy verirken
her türlü çevre etkisinden uzaklaştırmaktır. Burada bunu sağlamakla görevli
olan başta Sayın Başkan ve diğer ilgililer buna hiçbir şekilde riayet
etmemektedir ve bu açık bir biçimde usulsüzlüktür. Burada gizli oy ilkesi
alenen çiğnenmektedir ve ilgili kişinin dışarıda oy kullanması kendi tercihi
asla olamaz. Gizli oy ilkesi, Meclis çatısı altında da aynı şekilde
işlemelidir, dışarıdaki normal genel seçimlerde de aynı şekilde işlemelidir.
Genel seçimde bir kişi, bir vatandaşımız nasıl aleni ortamda açıkça oyunu
kullanamayacaksa aynı şekilde Anayasa’mız ve İç Tüzük’ümüz doğrultusunda burada
da kullanamaması gerekir. Ve burada görevli olan, yetkili olan, Anayasa’yı
burada çiğnetmemek üzerine yetkili olan kişiler de bu konuda üstlerine düşeni
hiçbir şekilde yerine getirmiyorlar. Ama, tabii, biz sizin Anayasa’yı,
yasaları, İç Tüzük’ü, mevzuatı işinize gelmediği zaman ilga ettiğinizi,
görmezden geldiğinizi ve bunu itiraf etmekten de hiçbir zaman çekinmediğinizi
her defasında görüyoruz ve bundan da milletimiz adına büyük bir utanç
duyuyoruz.
Takdirlerinize
sunuyorum, saygılar sunuyorum. (CHP sıralarından alkışlar)
BAŞKAN
– Teşekkür ediyorum efendim.
Lehte
ikinci söz Sayın Yılmaz Tunç’un
Buyurun
Beyefendi. (AK PARTİ sıralarından alkışlar)
YILMAZ
TUNÇ (Bartın) – Sayın Başkan, değerli milletvekilleri; usul tartışması üzerine
söz aldım. Bu vesileyle Genel Kurulu saygılarımla selamlıyorum. 
Bugün
tarihî bir oylamayı Genel Kurulda hep birlikte gerçekleştiriyoruz.
Dokunulmazlıkların kaldırılmasıyla ilgili Anayasa değişikliğinin, Anayasa'ya
geçici madde eklenmesiyle alakalı değişiklik teklifinin ikinci turunu
görüşüyoruz. Tabii, bu görüşmeler sırasında çeşitli usul tartışmalarıyla da
karşı karşıya kalıyoruz. Bu usul tartışmalarından bir tanesi de oylamanın
gizliliğinin ihlal edildiğine yönelik itirazlardı ama şöyle bir baktığımızda,
bu itirazın geçerli olmadığını hem Anayasa'mız hem İç Tüzük’ümüz bakımından
söylemek mümkün. Meclis Başkanımızın tutumu yerinde. Anayasa'mızın amir
hükümleri, gizli oylamanın nasıl yapılacağına ilişkin İç Tüzük'e atıfta
bulunuyor. Meclis İçtüzüğü’müzün 175’inci maddesi Anayasa'nın değiştirilmesi
usullerini belirliyor. Yine, gizli oylamanın ne şekilde yapılacağının da İç
Tüzük madde 147 ve 148’de düzenlendiğini görüyoruz. İç Tüzük 148 “Milletvekillerine,
beyaz, yeşil ve kırmızı renkte üç yuvarlak birden verilir. Bunlardan oy olarak
kullanılacak yuvarlak, bunun için gösterilen kutuya atılır. Diğer iki yuvarlak
ayrıca belirtilen yere bırakılır.” diyor. Yani, burada uygulamaya baktığımız
zaman, milletvekillerimizin İç Tüzük'e uygun oylama yaptıklarını görüyoruz. Bu
nedenle, Meclis Başkanımızın tutumunun yerinde olduğunu belirtmek istiyorum.
Genel
Kurulu saygıyla selamlıyorum. (AK PARTİ sıralarından alkışlar)
BAŞKAN
– Teşekkür ediyorum efendim.
Sayın
milletvekilleri, gizli oylama Anayasa, İç Tüzük ve teamüllere uygun olarak
yapılmıştır. Buna ait itirazı olanların zaten itirazları zapta geçmiş
bulunuyor. 
Bilgilerinize
sunuyorum.
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER (Devam)
A) Kanun Tasarı ve Teklifleri (Devam)
 1.- Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi (2/1028) ve Anayasa
Komisyonu Raporu (S. Sayısı: 313 ve 313’e 1’inci Ek) (Devam)
BAŞKAN – 2’nci maddeyi tekrar okutuyorum:
MADDE 2-
Bu Kanun yayımı tarihinde yürürlüğe girer ve halkoylamasına sunulması halinde
oylanır.
BAŞKAN – Madde üzerinde yedi önerge vardır, okutuyorum:
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Yılmaz
Tunç
 Bartın
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Ramazan
Can
 Kırıkkale
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Burhan
Kayatürk
 Van

Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Murat
Alparslan
 Ankara
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesindeki “halk oylamasına
sunulması halinde oylanır” ibaresinin madde metninden çıkartılmasını arz ve
teklif ederiz.
 Ayhan Bilgen Filiz
Kerestecioğlu Demir
 Kars İstanbul
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinin aşağıdaki şekilde
değiştirilmesini arz ve teklif ederiz.
“MADDE
2- Bu Kanun TBMM Genel Kurulu’nda veya Halk Oylaması neticesinde yeter oyu
alması sonrasında Resmî Gazete’de yayımlandığı tarihte yürürlüğe girer.”
 Sibel Yiğitalp Celal
Doğan
 Diyarbakır İstanbul
BAŞKAN
– Şimdi maddeye en aykırı önergeyi okutup işleme alacağım.
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinin Anayasa’ya aykırı olması
sebebiyle tekliften çıkartılmasını arz ve teklif ederiz.
 Meral Danış Beştaş Çağlar
Demirel
 Adana Diyarbakır
BAŞKAN –
Komisyon katılıyor mu efendim?
ANAYASA
KOMİSYONU SÖZCÜSÜ ZEKERİYA BİRKAN (Bursa) - Katılmıyoruz efendim.
BAŞKAN –
Hükûmet?
MİLLÎ SAVUNMA
BAKANI İSMET YILMAZ (Sivas) – Katılmıyoruz Muhterem Başkanım.
BAŞKAN – Sayın
Demirel, konuşacak mısınız, yoksa…
ÇAĞLAR DEMİREL
(Diyarbakır) – Evet. 
BAŞKAN -
Buyurun. (HDP sıralarından alkışlar)
Müddetiniz beş
dakikadır.
ÇAĞLAR DEMİREL
(Diyarbakır) – Teşekkür ediyorum.
BAŞKAN – Rica
ederim.
ÇAĞLAR DEMİREL (Devamla) - Sayın Başkan, değerli milletvekilleri;
“dokunulmazlık” adı altında, Türkiye demokrasisine karşı darbe şeklinde gelişen söz konusu bu Anayasa
değişikliği teklifi bizler açısından ülkeyi karanlık bir geleceğe doğru
sürüklemektedir. Aslında bunun -sadece HDP değil- tüm Parlamentonun ve Türkiye
toplumunun bir karanlık lekesi olarak tarihe geçeceğini bir kez daha ifade
etmek istiyorum. 
Bu
ülkenin tarihinden ders çıkarmak gerektiğini bir kez daha söyleyelim. Tarihte
neler vardı? Adnan Menderes’i her zaman burada ifade ettik ve yaşananların
hiçbir tutarlı yanının olmadığını hep birlikte
söyledik. Yine aynı şekilde, Deniz Gezmiş’e ve arkadaşlarına ilişkin idam
kararının burada verilmesine dair -bugün de gündeme geldi- tarihe dönüp
baktığımızda, tarihte bir kara leke olarak gördük ve onu onaylayanları sürekli
lanetledik. Yine, Merve Kavakcı’ya Parlamentoda yapılanları ve alınan kararı
her zaman kınadık, kabul etmedik, etmeyeceğimizi ifade ettik. Yine, buradan
DEP’li milletvekillerimizin alınmış olan kararla yaka paça çıkarıldığını hep
birlikte tarih önünde gördük, kabul etmedik ve etmeyeceğimizi ifade ettik. 
Yine,
bugün, 2016 Türkiyesi’nde Parlamentoda halkın iradesiyle seçilmiş
milletvekillerine yönelik bu darbe anlayışının, Cumhurbaşkanının isteği,
talimatı ve emriyle gerçekleştirilmek istenen bu sürecin tarih karşısında,
toplum karşısında hesabını ağır ödeyeceğimizi bir kez daha vurgulamak
istiyorum. Buna “evet” diyenler topluma ve halkların iradesine karşı bir tutum
sergilemiş olacaklardır. Bu, Türkiye’yi kaosa ve karanlığa sürüklemek olacaktır.
Buna “evet” demek, aynı zamanda demokrasiye “hayır” demek olacaktır, darbe
zihniyetini kabul etmek olacaktır. O yüzden bizler, özgürlükleri ve demokrasiyi
savunanlar olarak, bu sürecin belki bugün bizim için ele alındığını ifade
ediyoruz ama yarın bu süreçten siz de nasibinizi alacaksınız. Tarih bize bunu
gösterecektir. Tarih, bir günde bir Başbakana nasıl el çektirildiğini
gösterdiyse sizlerin de bu süreçten nasibinizi alacağınız ortaya çıkacaktır.
Yine,
özelde HDP milletvekillerinin ve HDP’den seçilmiş kadın milletvekillerinin
iradesini görmezden gelmek, temsiliyet açısından toplumun yarısını oluşturan
kadınları temsil eden bir kadın grubunun oluşmasını sağlayan HDP Grubumuzun
tasfiye edilmesi demektir. Bu, kadınların iradesini görmezden gelen anlayışı
kabul etmediğimizi bir kez daha ifade ediyoruz. Bir toplumda kadınlar özgür
değilse o toplumun özgür olmayacağını bir kez daha buradan sizlerle paylaşmak
istiyoruz.
Yine,
vicdanlarınıza seslenerek, herkesin kendi özgür iradesiyle oy kullanmadığını
biliyoruz. Vicdanlarınızı dinlemediğinizi, sadece almış olduğunuz saray
talimatıyla bu süreci ele aldığınızı ve Anayasa’ya aykırı, hukuka aykırı, İç
Tüzük’e aykırı, evrensel hukuka aykırı olan bu Anayasa değişikliğine “evet”
dediğiniz zaman, aslında, sizin de bu süreçte önümüzdeki tarih açısından
yaşayacaklarınızı bir kez daha Türkiye toplumu buradan görecektir. HDP Türkiye
toplumunu temsil ederken, burada grubumuz adına farklı inançları, farklı
kültürleri, farklı bakış açısını ve düşünceleri temsil eden Türkiye toplumuna
bir darbe sürecini geliştirmiş olacaksınız. 
Bizler
hiçbir şeyden korkmadığımızı defalarca ifade ettik ama tarih karşısında başımız
dik, onurlu ve direnişçi mücadelemizi bir kez daha tüm Türkiye toplumuna
göstereceğiz. Ama tarih konusunda, tarih açısından baktığımızda, toplum
açısından baktığımızda, bu, hukuka aykırı olan darbe Anayasa değişikliğine
burada “evet” diyenler, tarih önünde boyunları ve başları eğik olarak, yüzleri
de karanlıklara gömülmüş bir şekilde, yüzlerini, gözlerini hiçbir zaman topluma
rahat olarak gösteremeyeceklerdir. 
(Mikrofon otomatik cihaz tarafından kapatıldı)
ÇAĞLAR DEMİREL (Devamla) - Bu yüzden, geçmişi nasıl
değerlendirdiysek bugünü de böyle değerlendiriyoruz ve bu darbe Anayasa
değişikliğine “hayır” diyeceğimizi bir kez daha ifade etmek istiyorum.
Teşekkür ediyorum. (HDP sıralarından alkışlar)
BAŞKAN – Efendim, önergeyi oylarınıza sunuyorum: Kabul
edenler… Kabul etmeyenler… Önerge kabul edilmemiştir. 
Diğer önergeyi okutuyorum:
Türkiye Büyük Millet Meclisi
Başkanlığına
Görüşülmekte olan 313’e 1’inci Ek sıra sayılı Türkiye
Cumhuriyeti Anayasasında Değişiklik Yapılmasına Dair Kanun Teklifi’nin 2’nci
maddesinin aşağıdaki şekilde değiştirilmesini arz ve teklif ederiz.
Celal
Doğan (İstanbul) ve arkadaşları
“MADDE 2- Bu Kanun TBMM Genel Kurulu’nda veya Halk
Oylaması neticesinde yeter oyu olması sonrasında ResmÎ Gazete’de yayımlandığı
tarihte yürürlüğe girer.”
BAŞKAN – Komisyon?
ANAYASA KOMİSYONU SÖZCÜSÜ ZEKERİYA BİRKAN (Bursa) –
Katılmıyoruz Sayın Başkanım.
BAŞKAN – Hükûmet?
MİLLÎ SAVUNMA BAKANI İSMET YILMAZ (Sivas) –
Katılmıyoruz Başkanım.
BAŞKAN – Sayın Celal Doğan, buyurun Beyefendi. (HDP
sıralarından alkışlar)
Müddetiniz beş dakikadır.
CELAL
DOĞAN (İstanbul) – Sayın Başkan, saygıdeğer milletvekilleri; görüşülmekte olan
kanun teklifiyle ilgili verilen önerge üzerine söyleyecek laf da pek
bulamıyorum. O kadar çok şey söylendi ki söylenen hiçbir lafın, muhalefetten
gelen hiçbir kelimenin Adalet ve Kalkınma Partisi Grubunda en ufak bir
reaksiyon, en ufak bir ilgi, en ufak etkisini de duymadım, görmedim. Bu
nedenle, suya yazı yazmış gibi, kayaya ekin ekilmiş gibi söz alıp
gidiyoruz. Şu anda görüşülen teklifte, daha doğrusu değişiklikte, yapılan
oylamayı seyrediyorum, inanarak söylüyorum, bilerek de söylüyorum, içtenlikle,
samimi olarak söylüyorum, bir ilçe kongresindeki ciddiyet yasalar açısından
bundan çok daha fazla. Koca Meclisin Anayasa tadiliyle ilgili oylamayı ilçe
kongresi seçimindeki ciddiyetten uzak seviyede yapıyorsunuz, yapıyoruz daha
doğrusu. Bir arkadaşıma “Niçin açık oy kullanıyorsun?” dediğimde, aynen cümle
şu: “Oy benim değil mi?” Milletvekilliği noktasına gelmiş insanın oyunun
idrakinde olmaması apayrı bir acı.
Başka
bir anekdotla aslında biraz getirmek istiyorum işi. Burada yapılan değişikliği
Adalet ve Kalkınma Partisinin ne geçmişine ne ruhuna ne çıkış yoluna hiç uygun
görmedim. Yıllardır birlikte bağırıyorsunuz, hep birlikte bağırıyoruz. Bir
faşist Anayasa’yı bir faşist generalin yapmış olduğu Anayasa’yı tadil için
yırtınıp duruyoruz. O Anayasa bile 3 noktada dokunulmazlıkları kaldırılacak
milletvekillerinin savunma hakkına açıkça cevaz veren ve o konuda, savunmasını
yapması konusunda dercedilen bir metin hâlinde. Komisyondaki, hazırlık
komisyonundaki savunmayı alıyorsunuz, Karma Komisyondaki savunmayı alıyorsunuz,
milletvekilinin Parlamento karşısındaki savunmasını alıyorsunuz ve bu
arkadaşlarımızı… Sayın Cumhurbaşkanının tabiriyle söylüyorum: “Belediye
başkanıyken bize komiser gönderiyorlardı, polis gönderiyorlardı. Seçilmişleri,
üç aylık, beş aylık savcıların veya bir başka gücün emrine amade edecek şekilde
rencide ediyorlardı.” diyordu. Seçilmişe verdiği itibarın o günkü anlayışından
bugün milletvekillerini toptan, yarın hangi mahkemeye gideceği konusunda
şüpheler taşıyan…
“Şüphe”den
de kastım şu: En az 70-80 tane soruşturması olan arkadaşlarımız olacak. Hangi
gün bu arkadaşlar Meclise gelebilecekler? Ve bir de yargının geldiği noktaya
bakın; yargıya güvensizliğin sıfır noktasında olduğu bir Türkiye'de yaşıyoruz,
sıfıra inmiş bir güven. Zaten geçmişi siyasi davalarda sabıkalı olan bir
adliyenin önüne arkadaşları gönderiyorsunuz. Paralelciye mi gidecek? Yandaşa mı
gidecek? Objektif hâkime mi gidecek? İnsanların yargılanacağı bir ortamda
Türkiye'de verilen kararın adil olduğunu söyleyebilir misiniz?
Sayın
Bahçeli’nin hatırlamış olması gerekir, 12 Eylül rejiminde Türkiye’de Türkeş ve
arkadaşları hapisteydi, savunmalarının özü şuna dayanıyordu, diyorlardı ki:
“Düşüncemiz iktidarda ama biz hapishanedeyiz.” Bu nedenle, adaletin
konjonktürel olarak karar verdiği bir ülkede adaleti arayamazsınız. Altını
çizerek söylüyorum: Bir kimse adaletten kaçıyorsa namerttir, bir insan hesap
vermekten kaçıyorsa adam değildir; Halkların Demokratik Partisinin hiçbir
mensubunun yargıdan kaçtığı yok ama getirdiğiniz teklifler geçmişte yaptığınız
bütün işler gibi; Cumhurbaşkanını halkın seçmesi gibi, dış politika gibi, ana
sorun Kürt sorunu gibi tümünü arapsaçına çevirecek şekilde getiriyorsunuz,
sonuçlarını hesap etmiyorsunuz, sonra bataklığa saplanıyoruz, hep birlikte
içinden çıkmaya çalışıyoruz. 
Özü
şu arkadaşlar: Biz Halkların Demokratik Partisi olarak her ferdin hesap
vermesini açıkça istiyoruz. Hani siz “yeni Türkiye”, “ileri demokrasi”
diyordunuz, geçmişte muhalefetin yaptıklarına bakınız, milletvekillerinin
yargılanmasını Yargıtaya tevdi etmek istiyorlardı, şimdi, siz en azından, Kenan
Evren Anayasası’ndan geriye düşmüş bir siyasi parti hâline geliyorsunuz. Bunun
özü şuna dayanıyor: Aylardır -bitirme şansım da olmayacak galiba, vakit de
kalmadı- bir başkanlık meselesini konuşuyoruz…
(Mikrofon
otomatik cihaz tarafından kapatıldı) 
CELAL
DOĞAN (Devamla) - …kardeşim, ne getirdiğiniz belli değil. Bir gün diyorsunuz
ki: “Meksika sistemi…”
Başkanım,
bir dakika verir misiniz?
…bir
gün diyorsunuz ki “partili Cumhurbaşkanı”, bir gün diyorsunuz ki “parlamenter,
demokratik yarı başkanlık sistemi”; Allah aşkına…
İLKNUR
İNCEÖZ (Aksaray) – Hepsi birbirinin tamamlayıcısı.
BAŞKAN
– Sayın Doğan…
CELAL
DOĞAN (Devamla) – Buyurun efendim.
BAŞKAN
- Teşekkür ediyorum efendim.
CELAL
DOĞAN (Devamla) – Bitiriyorum efendim.
…ülkenin
kamuoyunu aylardır ve yıllardır… Ne istediğiniz konusunda lütfen bize getirin
adam gibi onu tartışalım çünkü hepimiz konuyu Cumhurbaşkanının konumu üzerinden
tartışıyoruz, konumuna kitap arıyoruz. Bunun doğru olduğuna inanmıyorum. 
Güzel
Meclisi saygıyla selamlıyorum. (HDP sıralarından alkışlar) 
BAŞKAN
– Teşekkür ediyorum Sayın Doğan.
Önergeyi
oylarınıza sunuyorum: Kabul edenler... Kabul etmeyenler... Önerge kabul
edilmemiştir.
Diğer
önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesindeki “halk oylamasına
sunulması halinde oylanır” ibaresinin madde metninden çıkartılmasını arz ve
teklif ederiz.
Filiz Kerestecioğlu Demir
(İstanbul) ve arkadaşları
BAŞKAN
– Önergeye katılıyor musunuz?
ANAYASA
KOMİSYONU SÖZCÜSÜ ZEKERİYA BİRKAN (Bursa) – Katılmıyoruz efendim.
BAŞKAN
– Sayın Hükûmet?
AVRUPA
BİRLİĞİ BAKANI VOLKAN BOZKIR (İstanbul) – Katılmıyoruz Sayın Başkan. 
BAŞKAN
– Efendim, önerge hakkında Sayın Kerestecioğlu. 
Buyurun.
(HDP sıralarından alkışlar)
Beş
dakika süreniz var. 
FİLİZ
KERESTECİOĞLU DEMİR (İstanbul) – Sayın Başkan, değerli milletvekilleri; şeffaf
bir oylama ve gerçekten, aslında bu Meclis usulüne yakışan bir oylama
yaşamadık. Az önce elime vurularak telefonumun yere düşmesine bile tanık olduk
bu Mecliste ve bir şiddeti görüntülemek isterken. 
Evet,
ben şiddetin her türlüsüne karşıyım, şiddetin her türlüsüne karşı olarak
hayatım boyunca mücadele ettim ve bu Meclise de şiddete karşı bir feminist
kadın olarak geldim. 
Cumhuriyet
tarihinden bugüne, ilk defa Türkiye'de, Mecliste, 7 Haziran ve 1 Kasım
seçimlerinde, bu kadar çok sayıda kadın milletvekilinin olduğu bir Meclis
grubuna ulaştık. Bu, HDP’li milletvekillerimiz, partimiz sayesinde oldu, onun
eşitlikçi yaklaşımı sayesinde oldu.
Süregiden
erkek egemen Meclis yapısına karşı sürekli söz almaya gayret ederek ve zaten bu
da hiç engellenmeyerek söz aldık ve bu yapıyı değiştirmek, dönüştürmek için de
mücadele ettik. Buna, samimiyetle, gerçekten, aslında kadın milletvekillerini
de davet ettik ve bunu gönülden yaptık. 
Aynı şekilde, sokakta mücadele eden, kadın
cinayetlerine karşı çıkan, utanç verici çocuk istismarlarına karşı çıkan,
haksız tahrik, iyi hâl indirimlerine karşı çıkan, bunun için mücadele eden
kadınlarla birlikte, Mecliste, onların sesi olmaya gayret ettik ve bunun için
mücadele ettik. IŞİD’in kadın pazarlarına karşı mücadele eden, buna karşı duran
kadınlar olarak Mecliste yer aldık. Ülkenin tamamını bir karabasana sokan ve
süregiden otuz, kırk yıldır, hiçbir şekilde, aslında, o savaşçı çözümlerle
savaşa karşı çözüm bulunamamış olmasına karşı barışı savunmak için Mecliste yer
aldık ve bunun mücadelesini de yine dışarıda veren…
AYŞE
SULA KÖSEOĞLU (Trabzon) – Terörle mi barışı savunuyorsunuz?
FİLİZ
KERESTECİOĞLU DEMİR (Devamla) – Evet, böyle savunuyoruz barışı.
İLKNUR
İNCEÖZ (Aksaray) – Bu son cümlen bütün cümlelerini yok etti işte.
FİLİZ
KERESTECİOĞLU DEMİR (Devamla) – Biz çünkü, dediğim gibi, şiddetin her türlüsüne
karşı olduğumuzu defalarca ifade ettik.
HÜSNÜYE
ERDOĞAN (Konya) – PKK şiddetine de, değil mi?
FİLİZ
KERESTECİOĞLU DEMİR (Devamla) – Ama siz -her kanalda- 7 Haziran öncesinde tek
bir televizyon kanalına çıkmazken, bizim karşımızda durup konuşmazken, şimdi
kanal kanal dolaşırken bizim sesimizi duyurabildiğimiz tek bir yer yok. Biz
bunu ancak bu kürsüden, Meclis kürsüsünden ifade ediyoruz ve defalarca ifade
ettik, şiddetin her türlüsüne karşıyız dedik. Ama, bugün, maalesef, yaratılan
bir sanal gündemle darbe girişimlerine sizler “evet” diyorsunuz. Tarihe bununla
geçeceksiniz. Geçin, önemli değil, herkes kendi kararlarıyla tarihe geçer.
Sizler de bu kararınızla tarihe geçeceksiniz. Bizler ise evet, o sokaktaki
mücadelenin yanında yer alan, onların sözünü ileten kadınlar olarak tarihe
geçeceğiz. Bizim dokunulmazlığımızın kalkması önemli değil. Zannediyor musunuz
ki bizim dokunulmazlığımız kalktığı zaman sokaktaki kadınlar bu mücadeleyi
sürdürmeyecekler ya da biz onlarla beraber bu mücadeleyi sürdürmeyeceğiz?
Hayır, size hiçbir zaman bunlar için izin verilmeyecek. Daha geçen gün
getirdiğiniz o eski TCK maddelerini, kadınları tecavüzcüleriyle evlendirmeye
kalkan, o yoksul olan kadınların nafakalarına süre kısıtı getirmeye çalışan maddeleri
kadınlar size getirtmeyecekler, bunu kazanamayacaksınız. Ama, bugün başka
sıralarda oturan milletvekillerine de sesleniyorum, kadın milletvekillerine:
Sizler de tarihe bu şekilde, kadın mücadelesine köstek vurarak geçmeyin, kadın
mücadelesini yükselterek geçin.
Hepinizi
saygıyla selamlarım. (HDP sıralarından alkışlar)
BAŞKAN
– Teşekkür ediyorum efendim.
Önergeyi oylarınıza sunuyorum: Kabul edenler…
MEHMET
NACİ BOSTANCI (Amasya) – Sayın Başkan…
BAŞKAN
– Efendim?
MEHMET
NACİ BOSTANCI (Amasya) – Filiz Hanım konuşurken “Darbe girişimine evet
dediniz.” diyerek millet iradesini temsil eden Meclisin almış olduğu kararı,
millet iradesi üzerinden aldığı kararı darbe girişimi olarak ifade etmiştir.
Bu, açık bir sataşmadır. Bu çerçevede söz talep ediyorum.
BAŞKAN
– Buyurun Beyefendi. (AK PARTİ sıralarından alkışlar)
İki
dakika efendim.
VII.- SATAŞMALARA İLİŞKİN KONUŞMALAR
(Devam)
5.- Amasya Milletvekili Mehmet Naci Bostancı’nın,
İstanbul Milletvekili Filiz Kerestecioğlu Demir’in 313 ve 313’e 1’inci Ek sıra
sayılı Kanun Teklifi’nin 2’nci maddesiyle ilgili önerge üzerinde yaptığı
konuşması sırasında Adalet ve Kalkınma Partisine sataşması nedeniyle konuşması
MEHMET
NACİ BOSTANCI (Amasya) – Sayın Başkan, değerli arkadaşlar; buraya çıkan
konuşmacılar kendi kanaatlerini meşrulaştırmak için millete sürekli referans
verebilirler. Bunları hayalî referanslar olmaktan çıkartan Meclisin somut
gerçekliğidir. Meclis ne yapmış, ne karar almış? Çünkü bu Meclis milletin
Meclisi, millet iradesinin Meclisi. Dolayısıyla, burada alınan kararları bir
bakıma tahkir etmek, hakir görmek, darbe girişimi gibi takdir etmek, ifade
etmek millete karşı saygısızlık olarak görülür. Buradaki karar milletin
kararıdır. Bu, birincisi.
İkincisi:
Filiz Hanım, her geldiğinde -bugün de yaptığı gibi- her tür şiddete karşı
olduklarını ifade ediyorlar. “Her tür şiddet” deyince insanın aklına şöyle
şiddetler geliyor: Milletimizin çok şahit olduğu ve -Filiz Hanım her tür
şiddete karşı olduğuna göre- Filiz Hanım ve aynı siyasi kanaatte olanların da
bu şiddete karşı olduklarına dair hiç olmazsa tek bir kare görmek için hevesle
baktıkları çeşitli şiddet sahneleri. Mesela, barikatların başına silahlarıyla
dikilen o genç çocuklar var ya, o şiddete karşı oldunuz mu Filiz Hanım? 
FİLİZ
KERESTECİOĞLU DEMİR (İstanbul) – Buradayım.
MEHMET
NACİ BOSTANCI (Devamla) – 14, 15, 16 yaşındaki çocuklar zorla dağlara
götürülürken şiddet için onların önüne geçtiniz mi Filiz Hanım? Hangi şiddete
karşı çıktınız?
ZEHRA
TAŞKESENLİOĞLU (Erzurum) - Taciz edilirken dağda…
İLKNUR
İNCEÖZ (Aksaray) – PKK’nın kadın pazarcılarına niye karşı değiller?
GÖKCEN
ÖZDOĞAN ENÇ (Antalya) – Kadın keskin nişancıları var.
MEHMET
NACİ BOSTANCI (Devamla) – “Her tür şiddete” demeyin hiç olmazsa. Deyin ki:
Kendi kanaatimize göre bazı şiddet olaylarına karşı çıktık, bazılarına da
gözlerimizi kapadık.
Saygılarımla.
(AK PARTİ sıralarından alkışlar)
BAŞKAN
– Teşekkür ediyorum efendim.
FİLİZ
KERESTECİOĞLU DEMİR (İstanbul) – Sayın Başkan…
BAŞKAN
– Hanımefendi?
BÜLENT
TURAN (Çanakkale) – Sataşmadı Sayın Başkan.
GÖKCEN
ÖZDOĞAN ENÇ (Antalya) – Durum tespitinde bulundu.
İLKNUR
İNCEÖZ (Aksaray) – Gerçekleri söyledi, gerçekleri.
FİLİZ
KERESTECİOĞLU DEMİR (İstanbul) – Bizzat adımı vererek bütün konuşma zaten
sataşmadan mütevellitti. O nedenle… Herhâlde, zaten siz anlıyorsunuz, izah
etmek zorunda değilim değil mi? Geçen sefer öyle yaptınız çünkü.
BAŞKAN
– Lütfen, yeni bir sataşmaya meydan vermemek üzere buyurun Filiz Hanım. (HDP
sıralarından alkışlar)
6.- İstanbul Milletvekili Filiz Kerestecioğlu Demir’in,
Amasya Milletvekili Mehmet Naci Bostancı’nın sataşma nedeniyle yaptığı
konuşması sırasında şahsına sataşması nedeniyle konuşması
FİLİZ
KERESTECİOĞLU DEMİR (İstanbul) – Bir halk var, Kürt halkı. Ben Kürt değilim,
Çerkez kökenliyim, Balkan kökenliyim. Ama Bulgaristan’a ortak geziye gittiğimiz
zaman, Sayın Başbakanın Bulgaristanlı Türkler için çok güzel ifade ettiği
sözlerin ben burada Kürt halkı için ifade edilmesini istiyorum, yıllardır da
bunun için onların mücadelesini destekliyorum. (AK PARTİ sıralarından
“Katliam!” sesi, gürültüler)
Katliam
dediğiniz şey devlet eliyle de yapılır ve bir savaştan söz ettiğiniz zaman
karşılıklı şiddet ister istemez olur. 
GÖKCEN
ÖZDOĞAN ENÇ (Antalya) – Savaş değil, terörle mücadele.
FİLİZ
KERESTECİOĞLU DEMİR (Devamla) – Bunu kınadığımızı her seferinde söyledik ama
dediğim gibi, sesimizi duyurmak mümkün olmadı kınadığımız şiddete karşı. Bugün
bir kez daha söylüyorum: Evet, her türlü şiddete karşıyım ama sadece bu naif
söylemle savaşı durdurmak mümkün değil. Kırk yıldır bu savaşı sadece terör diyerek
kimse durduramamış; İngiltere’de de durdurulamamış, Portekiz’de de
durdurulamamış, İspanya’da da durdurulamamış, ara buluculuk için gittiğiniz
Filipinler’de durdurulamamış. Türkiye’de de bunun yolu müzakeredir; bütün halk,
o “iradesi” dediğiniz halk bunu istiyor çünkü iki buçuk yıllık o sessizlik ve
insanların gerçekten barış içinde yaşadığı döneme geri dönmek istiyor.
İLKNUR
İNCEÖZ (Aksaray) – Kim bozdu? Kim, kim bozdu?
FİLİZ
KERESTECİOĞLU DEMİR (Devamla) – Ben, özellikle de kadınların ve feminist mücadelenin
iradesiyle de buradayım ve kadınlar barışı ister, bu ülkede de kadınlar barışı
kuracaktır.
Saygılar
sunarım. (HDP sıralarından alkışlar, AK PARTİ sıralarından gürültüler)
BAŞKAN
– Teşekkür ediyorum.
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER (Devam)
A) Kanun Tasarı ve Teklifleri (Devam)
 1.- Adalet ve Kalkınma Partisi Genel Başkanı Konya
Milletvekili Ahmet Davutoğlu ve Grup Başkanvekilleri Giresun Milletvekili
Nurettin Canikli, Amasya Milletvekili Mehmet Naci Bostancı, Aksaray
Milletvekili İlknur İnceöz, Çanakkale Milletvekili Bülent Turan ve Tokat
Milletvekili Coşkun Çakır ile 310 Milletvekilinin; Türkiye Cumhuriyeti
Anayasasında Değişiklik Yapılmasına Dair Kanun Teklifi (2/1028) ve Anayasa
Komisyonu Raporu (S. Sayısı: 313 ve 313’e 1’inci Ek) (Devam)
BAŞKAN
- Sayın Filiz Kerestecioğlu ve Sayın Ayhan Bilgen’in önergesini oylarınıza
sunuyorum: Kabul edenler… Kabul etmeyenler… Kabul edilmemiştir.
Birleşime
13.30’a kadar ara veriyorum. 
Kapanma Saati: 12.42
İKİNCİ OTURUM
Açılma Saati: 13.31
BAŞKAN: İsmail KAHRAMAN
KÂTİP ÜYELER: Sema KIRCI (Balıkesir), Elif Doğan TÜRKMEN (Adana) 
---0---
BAŞKAN
– Sayın milletvekilleri, Türkiye Büyük Millet Meclisinin 91’inci Birleşiminin
İkinci Oturumunu açıyorum.
313
sıra sayılı Kanun Teklifi’nin görüşmelerine başlayacağız.
Komisyon?
Burada.
Hükûmet?
Burada. 
Sayın
milletvekilleri, 2’nci madde üzerindeki dört önergenin işleminde kalmıştık. 
Şimdi
önergeyi okutuyorum:
“Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında…”
RAMAZAN CAN (Kırıkkale) – Geri çekiyoruz.
BAŞKAN – Geri çekilmiştir.
Diğer önergeye geçiyoruz.
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Burhan Kayatürk 
 Van
BÜLENT TURAN
(Çanakkale) – Geri çekiyoruz.
BAŞKAN – Önerge geri çekilmiştir.
Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Ramazan Can 
 Kırıkkale
BÜLENT TURAN (Çanakkale) – Geri çekiyoruz 
BAŞKAN – Önerge geri çekilmiştir.
Diğer önergeyi okutuyorum:
Türkiye Büyük Millet Meclisi Başkanlığına
Görüşülmekte
olan 313’e 1’inci Ek sıra sayılı Türkiye Cumhuriyeti Anayasasında Değişiklik
Yapılmasına Dair Kanun Teklifi’nin 2’nci maddesinde yer alan “Kanun” ibaresinin
“Kanun hükümleri” olarak değiştirilmesini arz ve teklif ederiz.
 Yılmaz Tunç 
 Bartın
RAMAZAN CAN (Kırıkkale) – Geri çekiyoruz.
BAŞKAN – Önerge geri çekilmiştir.
2’nci madde üzerindeki önerge işlemi tamamlanmıştır. 
Şimdi 2’nci maddenin gizli oylamasına Adana ilinden
başlıyoruz. 
Oylamanın daha evvel arz ettiğim gibi...
(Milletvekillerinin
Komisyon ve Hükûmet sıraları önünde toplanmaları)
İDRİS BALUKEN (Diyarbakır) – Sayın Başkan, bakın, yine
henüz isimler okunmadan milletvekili arkadaşlarım kabinlere gidiyorlar. 
(Milletvekillerinin
Komisyon ve Hükûmet sıraları önünde toplanmaları)
BAŞKAN – Bir dakika efendim, bir dakika. 
Çağırmadım efendim.
Sayın milletvekilleri... 
İDRİS BALUKEN (Diyarbakır) – Evet, gizli olmasını
sağlamak sizin göreviniz, sadece uyarı yapmak değil ortamı sağlamak
zorundasınız. 
(Milletvekillerinin
komisyon sıraları önünde toplanmaları)
BAŞKAN – Sayın milletvekilleri, lütfen yerlerinize
buyurun; herhangi bir itiraza meydan olmasın. Lütfen buyurun, çağıracağız. 
İDRİS BALUKEN (Diyarbakır) – Aksi takdirde İç Tüzük’e
uygun bir oylama yapmamış olacaksınız. 
BAŞKAN – Anlıyorum. 
İDRİS BALUKEN (Diyarbakır) – İç Tüzük’te gizli
oylamanın nasıl yapılacağı hususu son derece açıktır. 
BAŞKAN – Sayın Baluken, beyanlarınızı anlıyorum
efendim. 
Lütfen, il il rica ediyorum ve lütfen içeri girerek,
perdeyi çekerek reyimizi kullanalım. Mümkün mertebe herhangi bir sıkıntıya meydan
vermeyelim ve bazı yığıntılar oluyor, ona da meydan vermeyelim. 
İDRİS BALUKEN (Diyarbakır) – Evet. 
BAŞKAN - Kâtipler yerlerini alsınlar. 
(Oyların
toplanmasına başlandı)
(Milletvekillerinin
Komisyon ve Hükûmet sıraları önünde toplanmaları)
BAŞKAN
– Sayın milletvekilleri, tekrar rica ediyorum, yığıntı meydana getirmeyelim. İl
sırasına göre gidelim ve lütfen kulübeye girerek ve örtüyü çekerek, ona göre
rey kullanalım. Tekraren, ikazen rica ediyorum. 
Teşekkür
ediyorum.
İDRİS
BALUKEN (Diyarbakır) – Sayın Başkan, Sayın Başkan…
Sayın
Başkan, sağ tarafınıza baktığınızda hiçbir gizli oylama kuralının yerine
getirilmediğini görmenize rağmen müdahale etmiyorsunuz. Gizli oylama
yapılmıyor, yapılan oylama açık oylamadır.
MAHMUT
TOĞRUL (Gaziantep) – Bu arkadaşlar niye bekliyor peki? Bu 3 arkadaş niye
bekliyor?
(Oyların
toplanmasına devam edildi)
BAŞKAN – Oyunu
kullanmayan sayın üye var mı? 
Evet, oy verme
işlemi tamamlanmıştır. Kupaları kaldıralım ve tasnife geçelim.
Teşekkür
ediyorum.
(Oyların ayrımı
yapıldı)
BAŞKAN – Değerli
milletvekilleri, Türkiye Cumhuriyeti Anayasasında Değişiklik Yapılmasına Dair
Kanun Teklifi’nin 2’nci maddesinin gizli oylama sonucunu açıklıyorum: 




“Kullanılan oy sayısı


:


526








Kabul


:


374








Ret


:


136





Çekimser 
: 4

Boş  :
11

Geçersiz 
: 1





Kâtip Üye
Elif Doğan Türkmen
Adana


Kâtip Üye
Sema Kırcı
Balıkesir”




Kâtip
Üye Elif Doğan Türkmen’in bir ihtirazi kaydı vardır. Bu kaydın rey sonucuna ait
değil, usule ait olduğunu ifade etmek isterim.
İDRİS
BALUKEN (Diyarbakır) – Sayın Başkan… Sayın Başkan…
BAŞKAN
– Madde kabul edilmiştir.
İDRİS
BALUKEN (Diyarbakır) – Sayın Başkan, sadece tutanaklara geçmesi açısından bir
hususu ifade edeceğim.
Her
iki turdaki oylamada da özellikle Meclis Başkanı olarak şahsınızı ve Başkanlık
Divanını gizli oylama kurallarını yerine getirecek şekilde oylama sürecini
yönetmeye davet ettik. Ancak, bütün ısrarlarımıza rağmen, sadece orada
göstermelik birkaç uyarı yapma dışında, gizli oylama hususlarının yerine
getirilmesi konusunda kesinlikle süreci yönetmediğinizi düşünüyoruz.
Türkiye
demokrasi tarihi açısından bir kırılma noktası olarak düşündüğümüz, toplumsal
barışımız açısından hayati olarak önemsediğimiz bu Anayasa değişiklik
teklifinin -ki bizim deyimimizle darbe teklifinin- tümü üzerinde oylamaya
geçilecek. Tekrar, sizi ve Başkanlık Divanını usulsüzlük yapmamaya, İç Tüzük ve
Anayasa’ya uygun olarak oylamayı yönetmeye ve süreci başından sonuna kadar
gizli oylama esaslarına göre sürdürmeye davet ediyoruz. 
Teşekkür
ederim.
BAŞKAN
– Efendim, Başkanlık olarak… 
MEHMET
NACİ BOSTANCI (Amasya) – Sayın Başkanım…
BAŞKAN
– Buyurun Sayın Bostancı.
MEHMET
NACİ BOSTANCI (Amasya) – Kayıtlara geçmesi için ben de ifade ediyorum…
BAŞKAN
– Lütfen…
MEHMET
NACİ BOSTANCI (Amasya) – Mecliste ilk defa Anayasa’ya ilişkin bir oylama
yapılmıyor. Bundan önce oylamalar nasıl yapılıyorsa esasen bugün de aynı
şekilde yapılıyor. Siz ve Başkanlık Divanı, Anayasa ve İç Tüzük çerçevesinde
gerekli uyarıları yapıyorsunuz. O çerçevede milletvekilleri özgür iradeleriyle,
kurulmuş kulübelerde oylarını kullanıyorlar. Hiçbir değişiklik yok daha önceki
oylamalarda, her şey usulüne, yasalara ve İç Tüzük’e uygun bir şekilde cereyan
ediyor. Kayıtlara geçsin diye beyan ediyorum. 
BAŞKAN
– Teşekkür ediyorum. 
Efendim,
Başkanlık Divanı gizli oylama için gereken ikazları yapmıştır. Bu, ilk Anayasa
değişikliği değil, bendenizin de iştirak ettiği birçok Anayasa değişiklikleri
olmuştur. Usulüne uygundur ve artı, bu bir darbe değildir.
SİBEL
YİĞİTALP (Diyarbakır) – Darbedir darbe. 
BAŞKAN
– Hukuk devletindeyiz; kanunun, Anayasa’nın, mevzuatın öngördüğü istikamette
yapılan bir değişikliktir. 
ERTUĞRUL
KÜRKCÜ (İzmir) – Bir darbe değil, iki darbe. 
BAŞKAN
– Neticesinin hayırlı olmasını şimdiden diliyorum ve…
İDRİS
BALUKEN (Diyarbakır) - Sayın Başkan…
BAŞKAN
– …maddenin kabul edildiğini ifade etmiştim. 
İDRİS
BALUKEN (Diyarbakır) - Sayın Başkan…
BAŞKAN
– Tümünün gizli oylamasına başlayacağız. 
İDRİS
BALUKEN (Diyarbakır) – Başkanlık Divanı gerekli ikazları yapmakla kendi
üzerindeki sorumluluğu atamaz, bütün oylama sürecinin gizli oylama usullerine
göre yerine getirilmesiyle ilgili sorumluluk altındadır. Dolayısıyla, gerekli
ikazları yapmış olmanıza rağmen oylamanın gizli oylama usullerine uygun
yapılmamış olması sizin ikazlarınızın…
İLKNUR
İNCEÖZ (Aksaray) – Bu sizin iddianız her seferinde. 
İDRİS
BALUKEN (Diyarbakır) - …o sorumluluğu attığı anlamına gelmiyor. Bunu da
kayıtlara geçmesi açısından ifade ediyorum. 
BAŞKAN
– Efendim, kayıtlara geçti, tutanaklara geçti. Bunlar kendinize ait
görüşlerdir. 
OSMAN
AŞKIN BAK (Rize) – Her şey usule göre yapılmıştır. Kayıtlara geçsin. Gizli
oylama yapılmıştır.
BAŞKAN
– Ben, tekrar, Divan Başkanı olarak ifade etmek istiyorum: Bugüne kadar
yapılmış teamüllere de uygundur ve gizli olarak yapılmıştır. 
Üçüncü
oylamaya geçiyoruz. 
Şimdi,
tümünün oylama işlemini gizli oylama olarak yapacağız. 
Daha
önceden yaptığım ikazı tekrar ediyorum: Herkesin ikazlara dikkat etmesini,
yığıntı olmamasını ve gizli oylamanın gerektirdiği usule ve adaba uygun
olunmasını tekraren rica ediyorum. Yığıntı olmasın lütfen.
Adana
ilinden başlıyorum efendim.
(Oyların
toplanmasına başlandı)
BAŞKAN
- Değerli milletvekilleri, oyunu kullanmayan sayın üye var mı? Yok.
Değerli
milletvekilleri, oy verme işlemi tamamlanmıştır. Tasnife geçilecektir. Kupaları
kaldıralım lütfen ve tasnife başlayalım.
Teşekkür
ederim.
(Oyların
ayrımı yapıldı)
BAŞKAN – Değerli
milletvekilleri, Türkiye Cumhuriyeti Anayasasında Değişiklik Yapılmasına Dair
Kanun Teklifi’nin tümünün gizli oylama sonucunu açıklıyorum: 
“Oy
sayısı  : 531
Kabul :
376 
[AK
PARTİ sıralarından alkışlar, HDP sıralarından ayakta alkışlar(!)]
Ret :
140
Çekimser :
5
Boş :
7
Geçersiz :
3





Kâtip Üye
Elif Doğan Türkmen
Adana



Kâtip Üye
Sema Kırcı
Balıkesir”




Oylama
neticesi hakkında değil, usul hakkında yazıları var. 
Böylece,
Türkiye Cumhuriyeti Anayasasında Değişiklik Yapılmasına Dair Kanun Teklifi
kabul edilmiştir. 
Hayırlı
olmasını temenni ediyorum. [AK PARTİ sıralarından alkışlar, HDP sıralarından
ayakta alkışlar(!)]
Danışma
Kurulunun bir önerisi vardır, okutup oylarınıza sunacağım.
IX.- ÖNERİLER 
A) Danışma Kurulu Önerileri 
1.- Danışma Kurulunun, Genel Kurulun 21 Mayıs 2016
Cumartesi günü toplanmamasının Genel Kurulun onayına sunulmasının uygun
görüldüğüne ilişkin önerisi 
Danışma Kurulu Önerisi
Danışma
Kurulunun 20/5/2016 Cuma günü yaptığı toplantıda Genel Kurulun 21/5/2016
Cumartesi günü toplanmamasının Genel Kurulun onayına sunulması uygun
görülmüştür.
 İsmail
Kahraman
 Türkiye
Büyük Millet Meclisi 
 Başkanı
 Bülent Turan Levent
Gök
 Adalet ve Kalkınma Partisi  Cumhuriyet
Halk Partisi 
 Grubu Başkan Vekili Grubu
Başkan Vekili

 İdris Baluken Erkan
Akçay
 Halkların Demokratik Partisi Milliyetçi
Hareket Partisi
 Grubu Başkan Vekili Grubu
Başkan Vekili
BAŞKAN
– Oylarınıza sunuyorum: Kabul edenler… Kabul etmeyenler… Kabul edilmiştir. 
Şimdi
2’nci sırada yer alan 35 sıra sayılı Kanun Tasarısı’nın görüşmelerine
başlıyoruz.
VI.- KANUN TASARI VE TEKLİFLERİ İLE
KOMİSYONLARDAN GELEN DİĞER İŞLER (Devam)
A) Kanun Tasarı ve Teklifleri (Devam)
2.- Türkiye Cumhuriyeti Hükümeti ile Surinam
Cumhuriyeti Hükümeti Arasında Dostluk ve İşbirliği Anlaşmasının Onaylanmasının
Uygun Bulunduğuna Dair Kanun Tasarısı (1/337) ve Dışişleri Komisyonu Raporu (S.
Sayısı: 35)
BAŞKAN
– Komisyon? Yok.
Ertelenmiştir.
3’üncü
sırada yer alan 183 sıra sayılı Kanun Tasarısı’nın görüşmelerine başlayacağız.
3.- Türkiye Cumhuriyeti Hükümeti ile Ürdün Haşimi
Krallığı Hükümeti Arasında Kalkınma İşbirliği Anlaşmasının Onaylanmasının Uygun
Bulunduğuna Dair Kanun Tasarısı (1/527) ve Dışişleri Komisyonu Raporu (S. Sayısı:
183)
BAŞKAN
– Komisyon? Yok.
Ertelenmiştir.
Değerli
milletvekilleri, komisyonların bulunamayacağı anlaşıldığından, alınan karar
gereğince kanun tasarı ve teklifleri ile komisyonlardan gelen diğer işleri
sırasıyla görüşmek için 24 Mayıs 2016 Salı günü saat 15.00’te toplanmak üzere
birleşimi kapatıyorum. 
Kapanma Saati: 15.12
X.- KOMİSYONLAR BÜLTENİ
1.- 01/11/2015-31/12/2015 tarihleri arasında
komisyonlara gelen, komisyonlardan çıkan ve 31/12/2015 tarihinde komisyonlarda
bulunan kanun hükmünde kararnameler, tasarılar, teklifler, tezkereler(C)




(x) 313 S.Sayılı
Basmayazı 17/5/2016 tarihli 90’ıncı Birleşim Tutanağı’na eklidir.


(xx) 313’e
1’inci Ek S.Sayılı Basmayazı tutanağa eklidir.



(C) Komisyonlar
Bülteni tutanağın sonuna eklidir.




