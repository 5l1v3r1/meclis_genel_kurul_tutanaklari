






DÖNEM : 22





DÖNEM
: 22 CİLT : 44 YASAMA YILI : 2



T. B. M. M.
TUTANAK DERGİSİ


68 inci Birleşim
1 Nisan 2004 Perşembe


İ
Ç İ N D E K İ L E R
   Sayfa 
I. - GEÇEN TUTANAK ÖZETİ
II. - GELEN KÂĞITLAR
III. -
YOKLAMALAR
IV. -
SORULAR VE CEVAPLAR
A) YAZILI
SORULAR VE CEVAPLARI
1. - Kırşehir Milletvekili Mikail
Arslan'ın, İstanbul Büyükşehir Belediyesi bünyesindeki birimlerin ihalelerine
ilişkin sorusu ve İçişleri Bakanı Abdülkadir Aksu'nun cevabı (7/1818)
2. - İstanbul Milletvekili Kemal
Kılıçdaroğlu'nun, Eyüp Belediyesinin aldığı palmiyelerle ilgili iddialara
ilişkin sorusu ve İçişleri Bakanı Abdülkadir Aksu'nun cevabı (7/1927)
3. - Çanakkale Milletvekili Ahmet
Küçük'ün, Çanakkale'ye doğal afet nedeniyle elektrik verilememesine ve elektrik
ödemelerinin ertelenip ertelenmeyeceğine ilişkin sorusu ve Enerji ve Tabiî
Kaynaklar Bakanı Mehmet Hilmi Güler'in cevabı (7/1988)
4. - Antalya Milletvekili Osman Kaptan'ın,
yeşil kartlı hastaların tedavi ücretlerinin ödenmesine ilişkin sorusu ve Sağlık
Bakanı Recep Akdağ'ın cevabı (7/2041)
5. - Adana Milletvekili Atilla
Başoğlu'nun, bölünmüş yol projesine ilişkin sorusu ve Bayındırlık ve İskân
Bakanı Zeki Ergezen'in cevabı (7/2062)
6. - Bursa Milletvekili Kemal Demirel'in,
down sendromlu ve zihinsel engelli çocukların sorunlarının çözümüne ilişkin
sorusu ve Devlet Bakanı Güldal Akşit'in cevabı (7/2065)
7. - Mersin Milletvekili Hüseyin Özcan'ın,
Maliye Bakanının oğluna ait olduğu iddia edilen firmanın yaptığı mısır
ithalatına ilişkin Başbakandan sorusu ve Devlet Bakanı Kürşad Tüzmen'in cevabı
(7/2075)
8. - Antalya Milletvekili Osman Kaptan'ın,
yeşil kartlı hastaların tedavi giderlerinin ilgili kurumlara ödenmesine ilişkin
sorusu ve Maliye Bakanı Kemal Unakıtan'ın cevabı (7/2076)
9. - Antalya Milletvekili Feridun Fikret
Baloğlu'nun, Antalya Devlet Hastanesi acil servisindeki güvenlik sorununa
ilişkin sorusu ve Sağlık Bakanı Recep Akdağ'ın cevabı (7/2087)
10. - İstanbul Milletvekili Berhan
Şimşek'in, mısır ithalatındaki gümrük tarifesinin yükseltilmesiyle ilgili
iddiaya ilişkin Başbakandan sorusu ve Devlet Bakanı Kürşad Tüzmen'in cevabı
(7/2097)
11. - Bursa Milletvekili Ertuğrul Yalçınbayır'ın,
kanun tasarısı taslaklarına ve düzenleyici işlemlere,
- İstanbul Milletvekili Gürsoy Erol'un,
SHÇEK'de barınırken kaçan çocuk ve yaşlılara,
İlişkin soruları ve Devlet Bakanı Güldal
Akşit'in cevabı (7/2112, 2113)
12. - Burdur Milletvekili Ramazan Kerim
Özkan'ın, 
Burdur-Antalya karayolunun Yakaköy yol
ayrımında bir alt veya üst geçit yapılıp yapılmayacağına,
Burdur-Antalya karayolunun Askeriye Köyü
mevkiinde bir alt veya üst geçit yapılıp yapılmayacağına, Denizli Milletvekili
Mehmet Neşşar'ın,
Denizli'deki bir yol inşaatına,
- Konya Milletvekili Atilla Kart'ın,
motorlu araçların fennî muayenelerinin amaca uygun gerçekleştirilmesi için
yapılması gereken çalışmalara,
- Denizli Milletvekili Mustafa
Gazalcı'nın, Acıpayam-Çameli-Fethiye yol projesine,
İlişkin soruları ve Bayındırlık ve İskân
Bakanı Zeki Ergezen'in cevabı (7/2114, 2115, 2116, 2118, 2119)
13. - Adana Milletvekili Ayhan Zeynep
Tekin Börü'nün, akaryakıt istasyonlarının denetimine ilişkin sorusu ve Enerji
ve Tabiî Kaynaklar Bakanı Mehmet Hilmi Güler'in cevabı (7/2126)
14. - Bursa Milletvekili Ertuğrul
Yalçınbayır'ın, kanun tasarısı taslaklarına ve düzenleyici işlemlere ilişkin
sorusu ve Kültür ve Turizm Bakanı Erkan Mumcu'nun cevabı (7/2137)
15. - Bursa Milletvekili Ertuğrul
Yalçınbayır'ın, kanun tasarısı taslaklarına ve düzenleyici işlemlere ilişkin
sorusu ve Millî Savunma Bakanı M. Vecdi Gönül'ün cevabı (7/2156)


I. - GEÇEN
TUTANAK ÖZETİ
TBMM Genel Kurulu saat 15.00'te açılarak
üç oturum yaptı.
Ankara Milletvekili Remziye Öztoprak, 28
Mart mahallî idareler seçimleri ve sonuçları ile 8 Mart Dünya Kadınlar Gününe
ve Yaşlılar Haftasına,
İstanbul Milletvekili Nusret Bayraktar, 28
Mart mahallî idareler seçimleri ile Yerel Yönetimler Yasasında değişiklik
yapılması gereken konulara,
Çorum Milletvekili Agâh Kafkas, çalışma
hayatının bazı güncel sorunlarına,
İlişkin gündemdışı birer konuşma yaptılar.
Spor Müsabakalarında Şiddet ve
Düzensizliğin Önlenmesine Dair 5100 Sayılı Kanunun bazı maddelerinin bir kez
daha görüşülmek üzere geri gönderildiğine ilişkin Cumhurbaşkanlığı,
TBMM Başkanı Bülent Arınç'ın, Suriye Halk
Meclisi Başkanı Mahmoud Al Abrash'ın resmî davetine beraberinde bir Parlamento
heyetiyle icabetine ve heyete katılacak milletvekillerine; 
Çalışma ve Sosyal Güvenlik eski Bakanı
Yaşar Okuyan hakkında, bakanlığı sırasında Sosyal Sigortalar Kurumu Başkanlığı
bünyesinde yaptırılan bazı iş ve işlemlerde devleti zarara uğratan mevzuata
aykırı uygulamalar yapıldığı iddiası konusunda Başbakanlık Teftiş Kurulu
Başkanlığı tarafından hazırlanan inceleme raporunun Başbakanlıkça Başkanlığa
intikal ettirildiğine; Anayasanın 100 üncü maddesine göre, Meclis soruşturması
açılmasının, TBMM üye tamsayısının en az onda 1'inin vereceği önergeyle
istenebileceğine; böyle bir önerge olmadan, TBMM Başkanlığının, söz konusu
dosyayla ilgili olarak Meclis soruşturmasına ilişkin bir işlemi resen
yürütmesinin mümkün bulunmadığına, daha önce yapılan uygulamalar doğrultusunda
konunun Genel Kurula sunulmasına ve anılan dosyanın milletvekillerinin tetkik
ve takdirlerine açılmasının uygun mütalaa edildiğine,
İlişkin Başkanlık,
Tezkereleri Genel Kurulun bilgisine
sunuldu.
Adana Milletvekili Kemal Sağ'ın (6/902),
Kars Milletvekili Selami Yiğit'in (6/958),
Esas numaralı sözlü sorularını geri
aldıklarına ilişkin önergeleri okundu, soruların geri verildiği bildirildi.
Kocaeli Milletvekili İzzet Çetin ve 25
milletvekilinin, Seka Balıkesir İşletmesinin özelleştirilmesi konusunda bir
Meclis araştırması (10/175),
CHP Grubu adına Grup Başkanvekilleri;
İstanbul Milletvekili Ali Topuz, İzmir Milletvekili K. Kemal Anadol ve Samsun
Milletvekili Haluk Koç'un, bilgilenme hakkı ve basının sorunları konusunda bir
genel görüşme (8/11),
Açılmasına ilişkin önergeleri, Genel
Kurulun bilgisine sunuldu; önergelerin gündemdeki yerlerini alacağı ve
öngörüşmelerinin, sırası geldiğinde yapılacağı açıklandı.
Ardahan Milletvekili Ensar Öğüt hakkında
tanzim edilen soruşturma dosyasının geri gönderilmesine ilişkin Başbakanlık
tezkeresi okundu; Anayasa ve Adalet Komisyonları üyelerinden kurulu karma
komisyonda bulunan dosyanın hükümete geri verildiği bildirildi.
(9/3) esas numaralı Meclis Soruşturması
Komisyonu Başkanlığının süre uzatımına ilişkin tezkeresi okundu; daha önce
verilen 2 aylık çalışma süresini doldurması nedeniyle, İçtüzüğün 110 uncu
maddesine göre, komisyona 2 aylık kesin süre verildiği açıklandı.
TBMM Başkanı Bülent Arınç'ın, Fas
Temsilciler Meclisi Başkanı Abdelwahad Radi'nin resmî davetine beraberinde bir
Parlamento heyetiyle icabetine ilişkin Başkanlık tezkeresi kabul edildi.
TBMM Başkanlığınca esas komisyon olarak
Plan ve Bütçe Komisyonuna, tali komisyon olarak da İçişleri Komisyonuna havale
edilmiş olan Belediyeler Kanunu Tasarısı (1/766), İl Özel İdareleri Kanunu
Tasarısı (1/767) ve Büyükşehir Belediyeleri Kanunu Tasarısının (1/768), Avrupa
Birliğine üye ülkelerdeki düzenlemelerin tasarılara yansıtılabilmesi amacıyla,
Avrupa Birliği Uyum Komisyonuna da havale edilmesine ilişkin Komisyon
Başkanlığı tezkeresi, Genel Kurulun bilgisine sunuldu; tezkerede belirtilen istem
Plan ve Bütçe Komisyonunca da uygun bulunduğundan, gereğinin yerine getirildiği
açıklandı.
Devlet Bakanı Kürşad Tüzmen'in, Kiev'de
yapılan Türkiye-Ukrayna Karma Ekonomi Komisyonu 4 üncü dönem toplantısına
katılmak üzere Ukrayna'ya,
Millî Eğitim Bakanı Hüseyin Çelik'in,
görüşmelerde bulunmak üzere bir heyetle birlikte Avusturya'ya,
Yaptıkları resmî ziyarete katılmaları
uygun görülen milletvekillerine ilişkin Başbakanlık tezkereleri; 
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının 44 üncü sırasında yer alan
kanun tasarısının bu kısmın 5 inci sırasına, 31 ilâ 43 üncü sıralarında yer
alan kanun tasarılarının ise 18 ilâ 30 uncu sıralarına alınmasının ve diğer
işlerin sırasının buna göre teselsül ettirilmesinin Genel Kurulun onayına
sunulmasına ilişkin Danışma Kurulu önerisi; 
Kabul edildi.
Gündemin "Sözlü Sorular"
kısmının:
1 inci sırasında
bulunan  (6/449),
2 nci " " (6/453),
Esas numaralı sorular, üç birleşim içinde
cevaplandırılmadığından yazılı soruya çevrildi.
3 üncü sırasında bulunan  (6/456),
4 üncü  " " (6/458),
5 inci " " (6/459),

7 nci 
 " " (6/462), 
8 inci " " (6/464),
10 uncu " " (6/467),

13 üncü " " (6/471),
14 üncü  " " (6/472),
15 inci " " (6/473),
Esas numaralı sorular, ilgili bakanlar
Genel Kurulda hazır bulunmadıklarından, ertelendi.
6 ncı sırasında bulunan  (6/460),
9 uncu " " (6/465),
11 inci " " (6/469),
12 nci " " (6/470),

18 inci " " (6/476),
19 uncu " " (6/477),
23 üncü " " (6/481),
28 inci " " (6/487),
49 uncu " " (6/513),
Esas numaralı sorulara, Millî Eğitim
Bakanı Hüseyin Çelik;
16 ncı sırasında bulunan  (6/474) esas numaralı soruya, Ulaştırma Bakanı
Binali Yıldırım;
Cevap verdi; (6/469), (6/487) esas
numaralı soru sahipleri de karşı görüşlerini açıkladı.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının:
1 inci sırasında bulunan, Adlî Yargı İlk
Derece Mahkemeleri ile Bölge Adliye Mahkemelerinin Kuruluş, Görev ve Yetkileri
Hakkında Kanun Tasarısının (1/521) (S. Sayısı: 146),
2 nci sırasında bulunan, Hukuk Usulü
Muhakemeleri Kanununda Değişiklik Yapılmasına İlişkin Kanun Tasarısının (1/523)
(S. Sayısı: 152),
3 üncü sırasında bulunan Kamu İhale
Kanununa Geçici Madde Eklenmesine Dair Kanun Teklifinin (2/212) (S. Sayısı:
305),
Görüşmeleri, daha önce geri alınan
maddelere ilişkin komisyon raporları henüz gelmediğinden, 
4 üncü sırasında bulunan, Kamu Yönetiminin
Temel İlkeleri ve Yeniden Yapılandırılması Hakkında Kanun Tasarısının (1/731)
(S. Sayısı: 349) görüşmeleri, ilgili Komisyon yetkilileri Genel Kurulda hazır
bulunmadığından, 
Ertelendi.
5 inci sırasına alınan, Türkiye
Cumhuriyeti Hükümeti ile Moğolistan Hükümeti Arasında Uluslararası Karayolu
Taşımacılığı Anlaşmasının (1/713) (S. Sayısı: 391),
6 ncı sırasına alınan, Geçici İthalat
Sözleşmesinin (1/679) (S. Sayısı: 353),
Onaylanmasının Uygun Bulunduğuna Dair
Kanun Tasarılarının, görüşmelerini müteakiben elektronik cihazla yapılan
açıkoylamalardan sonra, kabul edilip kanunlaştıkları açıklandı.
7 nci sırasına alınan, Türkiye Cumhuriyeti
Hükümeti ile Moldova Cumhuriyeti Hükümeti Arasında Gümrük Konularında İşbirliği
ve Karşılıklı Yardımlaşma Anlaşmasının Onaylanmasının Uygun Bulunduğuna Dair
Kanun Tasarısının (1/666) (S. Sayısı: 357) tümü üzerindeki görüşmeler
tamamlandı, elektronik cihazla yapılan açıkoylamalar sonucunda Genel Kurulda
toplantı yetersayısı bulunmadığı anlaşıldığından;
1 Nisan 2004 Perşembe günü saat 15.00'te
toplanmak üzere, birleşime 17.55'te son verildi.











İsmail Alptekin













Başkanvekili










Suat Kılıç





Yaşar Tüzün







Samsun





Bilecik







Kâtip Üye





Kâtip Üye






  
No. : 102
II. - GELEN KÂĞITLAR
1 Nisan 2004 Perşembe
Tasarı
1.- Türkiye Cumhuriyeti
Hükümeti ile Finlandiya Cumhuriyeti Hükümeti Arasında Suçun Önlenmesi ve Suçla
Mücadelede İşbirliği Anlaşmasının Onaylanmasının Uygun Bulunduğuna Dair Kanun
Tasarısı (1/780) (İçişleri ve Dışişleri Komisyonlarına) (Başkanlığa geliş
tarihi: 22.3.2004)
Teklifler
1.- Adana Milletvekili
Atilla Başoğlu'nun; Sokak Çocuklarını Koruma ve Güçlendirme Vakfı Kurulması
Hakkında Kanun Teklifi (2/270) (Plan ve Bütçe; İçişleri ve Sağlık, Aile,
Çalışma ve Sosyal İşler Komisyonlarına) (Başkanlığa geliş tarihi: 18.3.2004)
2.- Kastamonu
Milletvekili Mehmet Yıldırım'ın; 5084 Sayılı Yatırımların ve İstihdamın Teşviki
ile Bazı Kanunlarda Değişiklik Yapılması Hakkında Kanunda Değişiklik Yapılması
Hakkında Kanun Teklifi (2/271) (Plan ve Bütçe Komisyonuna) (Başkanlığa geliş
tarihi: 23.3.2004) 


BİRİNCİ OTURUM
Açılma Saati : 15.00
1 Nisan 2004 Perşembe
BAŞKAN : Başkanvekili İsmail ALPTEKİN
KÂTİP ÜYELER : Suat KILIÇ (Samsun), Ahmet KÜÇÜK (Çanakkale) 
BAŞKAN - Türkiye Büyük
Millet Meclisinin 68 inci Birleşimini açıyorum. 
III. - Y O K L A M A
BAŞKAN - Elektronik
cihazla yoklama yapılacaktır.
Yoklama için 3 dakika
süre vereceğim. Sayın milletvekillerinin oy düğmelerine basarak salonda
bulunduklarını bildirmelerini, bu süre içerisinde elektronik sisteme giremeyen
milletvekillerinin salonda hazır bulunan teknik personelden yardım
istemelerini, buna rağmen sisteme giremeyen üyelerin ise, yoklama pusulalarını,
teknik personel aracılığıyla 3 dakikalık süre içerisinde Başkanlığa
ulaştırmalarını rica ediyorum. 
Yoklama işlemini
başlatıyorum. 
(Elektronik cihazla
yoklama yapıldı)
BAŞKAN - Sayın
milletvekilleri, toplantı yetersayısı yoktur. 
Birleşime 5 dakika ara
veriyorum. 

Kapanma Saati : 15.06



İKİNCİ OTURUM
İKİNCİ OTURUM
Açılma Saati : 15.14
BAŞKAN : Başkanvekili İsmail ALPTEKİN
KÂTİP ÜYELER : Suat KILIÇ (Samsun), Ahmet KÜÇÜK (Çanakkale) 
BAŞKAN - Sayın
milletvekilleri, Türkiye Büyük Millet Meclisinin 68 inci Birleşiminin İkinci
Oturumunu açıyorum. 
III. - YOKLAMA
BAŞKAN - Birinci oturumda
yapılan yoklamada toplantı yetersayısı bulunamamıştı. 
Şimdi, elektronik cihazla
tekrar yoklama yapılacaktır. 
Yoklama için 3 dakika
süre vereceğim. Sayın milletvekillerinin oy düğmelerine basarak salonda
bulunduklarını bildirmelerini, bu süre içerisinde elektronik sisteme giremeyen
milletvekillerinin salonda hazır bulunan teknik personelden yardım
istemelerini, buna rağmen sisteme giremeyen üyelerin ise, yoklama pusulalarını,
teknik personel aracılığıyla 3 dakikalık süre içerisinde Başkanlığa
ulaştırmalarını rica ediyorum. 
Yoklama işlemini
başlatıyorum. 
(Elektronik cihazla
yoklama yapıldı)
BAŞKAN - Sayın
milletvekilleri, toplantı yetersayısı bulunamamıştır.
Sözlü soru önergeleri ile
diğer denetim konularını sırasıyla görüşmek için, 6 Nisan 2004 Salı günü saat
15.00'te toplanmak üzere, birleşimi kapatıyorum.

Kapanma Saati : 15.19



