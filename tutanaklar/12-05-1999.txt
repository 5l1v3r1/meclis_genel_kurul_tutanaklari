


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















 DÖNEM : 21		   CİLT : 1		 YASAMA YILI : 1


T. B. M. M.
TUTANAK DERGİSİ

2 nci Birleşim
12 . 5 . 1999Çarşamba



İ Ç İ N D E K İ L E R
 I. – GEÇEN TUTANAK ÖZETİ
 II. – BAŞKANLIĞIN GENEL KURULA SUNUŞLARI
A)  ÇEŞİTLİ İŞLER
1. – Milletvekillerinin andiçmesi
B) TEZKERELER VE ÖNERGELER
1. – Kuzey Kıbrıs Türk Cumhuriyetine gidecek olan Ulaştırma Bakanı Hasan Basri Aktan’a, dönüşüne kadar, İçişleri Bakanı Cahit Bayar’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/1)
2. – Katar ve Bahreyn’e gidecek olan Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in vekâlet edeceğine ilişkin Cumhurbaşkanlığı tezkeresi (3/2)
3. – Katar ve Bahreyn’e gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/3)
4. – Bulgaristan’a gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/4)
5. – Kırgızistan Cumhuriyetine gidecek olan Devlet Bakanı Şükrü Sina Gürel’e, dönüşüne kadar, Devlet Bakanı Fikret Ünlü’nün vekâlet etmesinin uygun görüldüğüne ilişkin Cumhurbaşkanlığı tezkeresi (3/5)
6. – Lüksemburg’a gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/6)
7. – Arnavutluk ve Makedonya’ya gidecek olan Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in vekâlet edeceğine ilişkin Cumhurbaşkanlığı tezkeresi (3/7)
8. – Belçika’ya gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/8)
9. – Arnavutluk ve Makedonya’ya gidecek olan Devlet Bakanı Hasan Gemici’ye, dönüşüne kadar, Devlet Bakanı ve Başbakan Yardımcısı Hikmet Uluğbay’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/9)
10. – Amerika Birleşik Devletlerine gidecek olan Turizm Bakanı Ahmet Tan’a, dönüşüne kadar, Kültür Bakanı M. İstemihan Talay’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/10)
11. – Amerika Birleşik Devletlerine gidecek olan Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in vekâlet edeceğine ilişkin Cumhurbaşkanlığı tezkeresi (3/11)
12. – Bakanlar Kurulunun istifasının kabulüne; yeni Bakanlar Kurulu teşkil olununcaya kadar, Bakanlar Kurulunun göreve devamının rica edildiğine ilişkin Cumhurbaşkanlığı tezkeresi (3/12)
13. – Amerika Birleşik Devletlerine gidecek olan Millî Savunma Bakanı Hikmet Sami Türk’e, dönüşüne kadar, Devlet Bakanı Fikret Ünlü’nün vekâlet etmesinin uygun görüldüğüne ilişkin Cumhurbaşkanlığı tezkeresi (3/13)
14. – Amerika Birleşik Devletlerine gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/14)
15. – Bakanlar Kurulunun yeniden teşkili için İstanbul Milletvekili ve Demokratik Sol Parti Genel Başkanı Bülent Ecevit’in görevlendirildiğine ilişkin Cumhurbaşkanlığı tezkeresi (3/15)
16. – Fransa’ya gidecek olan Cumhurbaşkanı Süleyman Demirel’e, dönüşüne kadar, TBMM Geçici Başkanı Ali Rıza Septioğlu’nun vekâlet edeceğine ilişkin Cumhurbaşkanlığı tezkeresi (3/16)
17. – Amerika Birleşik Devletlerine gidecek olan Devlet Bakanı ve Başbakan Yardımcısı Hikmet Uluğbay’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/17)
18. – Kore Cumhuriyetine gidecek olan Millî Eğitim Bakanı Metin Bostancıoğlu’na, dönüşüne kadar, Devlet Bakanı Hasan Gemici’nin vekâlet etmesinin uygun görüldüğüne ilişkin Cumhurbaşkanlığı tezkeresi (3/18)
19. – Amerika Birleşik Devletlerine gidecek olan Kültür Bakanı M. İstemihan Talay’a, dönüşüne kadar, Çalışma ve Sosyal Güvenlik Bakanı Hakan Tartan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/19)
20. – Yunanistan’a gidecek olan Ulaştırma Bakanı Hasan Basri Aktan’a, dönüşüne kadar, İçişleri Bakanı Cahit Bayar’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/20)
21. – Amerika Birleşik Devletlerine gidecek olan Turizm Bakanı Ahmet Tan’a, dönüşüne kadar, Bayındırlık ve İskân Bakanı Ali Ilıksoy’un vekâlet etmesinin uygun görüldüğüne ilişkin Cumhurbaşkanlığı tezkeresi (3/21)
22. – Kuzey Kıbrıs Türk Cumhuriyetine gidecek olan Başbakan Bülent Ecevit’e, dönüşüne kadar, Devlet Bakanı ve Başbakan Yardımcısı Hasan Hüsamettin Özkan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/22)
23. – Amerika Birleşik Devletlerine giden Dışişleri Bakanı İsmail Cem’e, dönüşüne kadar, Sanayi ve Ticaret Bakanı Metin Şahin’in vekâlet etmesinin uygun görüldüğüne ilişkin Cumhurbaşkanlığı tezkeresi (3/23)
24. – Kuzey Kıbrıs Türk Cumhuriyetine gidecek olan Devlet Bakanı Şükrü Sina Gürel’e, dönüşüne kadar, Devlet Bakanı Aydın Tümen’in vekâlet etmesinin uygun görüldüğüne ilişkin Cumhurbaşkanlığı tezkeresi (3/24)
25. – Fransa’ya gidecek olan Devlet Bakanı Fikret Ünlü’ye, dönüşüne kadar, Devlet Bakanı Aydın Tümen’in vekâlet etmesinin uygun görüldüğüne ilişkin Cumhurbaşkanlığı tezkeresi (3/25)
26. – Fransa’ya gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/26)
27. – Fransa’ya gidecek olan Kültür Bakanı M. İstemihan Talay’a, dönüşüne kadar, Turizm Bakanı Ahmet Tan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/27)
28. – Amerika Birleşik Devletlerine gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/28)
29. – Almanya’ya gidecek olan Millî Savunma Bakanı Hikmet Sami Türk’e, dönüşüne kadar, Devlet Bakanı ve Başbakan Yardımcısı Hikmet Uluğbay’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/29)
30. – Cumhurbaşkanı Süleyman Demirel’in Bulgaristan’a yaptığı resmî ziyarete katılan milletvekillerine ilişkin Başbakanlık tezkeresi (3/30)
III. – ÖNERİLER
A) DANIŞMA KURULU ÖNERİLERİ
1. – TBMM Başkanı seçiminin yapılacağı günler ile Genel Kurulun çalışma gün ve sürelerine ilişkin Danışma Kurulu önerisi
IV. – SEÇİMLER
A) Türkiye Büyük Millet Meclisi Başkanı Seçimi
I. – GEÇEN TUTANAK ÖZETİ

TBMM Genel Kurulu saat 15.00’te açılarak üç oturum yaptı.
Cumhurbaşkanı Süleyman Demirel, Genel Kurulu teşrif ettiler ve milletvekilleri tarafından ayakta alkışlandılar.
İstiklâl Marşı okundu.
TBMM Geçici Başkanı Ali Rıza Septioğlu, TBMM çalışmalarının verimli ve başarılı geçmesini dileyen bir konuşma yaptı.
Geçici Başkan Elazığ Milletvekili Ali Rıza Septioğlu’ndan başlanarak, milletvekilleri, seçim çevresi ve soyadları alfabetik sırasına göre andiçtiler.
Andiçme sırası Ankara İli milletvekillerine geldiğinde, Atatürk için 1 dakikalık saygı duruşunda bulunuldu.
Başbakan Bülent Ecevit, FP İstanbul Milletvekili Merve Safa Kavakçı’nın türbanlı olarak Genel Kurul salonuna girmesi nedeniyle bir konuşma yaptı.
DSP Grubuna mensup milletvekillerinin FP İstanbul Milletvekili Merve Safa Kavakçı’ya yönelik protestolarının yoğunlaşması üzerine, birleşime bir süre ara verildi.
TBMM Başkanlığı için gösterilecek adaylarla ilgili olarak Geçici Başkanlıkça açıklamada bulunuldu.
TBMM Başkanı seçimini yapmak için, 12 Mayıs 1999 Çarşamba günü saat 15.00’te toplanmak üzere, birleşime 01.13’te son verildi.

 
 Ali Rıza Septioğlu					Geçici Başkan				Yahya Akman		Şadan Şimşek			Şanlıurfa		Edirne			Geçici Kâtip Üye		Geçici Kâtip Üye			Cahit Savaş Yazıcı		Fadlı Ağaoğlu			İstanbul		İstanbul			Geçici Kâtip Üye		Geçici Kâtip Üye		
BİRİNCİ OTURUM
Açılma Saati : 15.00
12 Mayıs 1999 Salı
BAŞKAN : Geçici Başkan Ali Rıza SEPTİOĞLU
GEÇİCİ KÂTİP ÜYELER : Yahya AKMAN (Şanlıurfa), Şadan ŞİMŞEK (Edirne)
 

BAŞKAN – Türkiye Büyük Millet Meclisinin 2 nci Birleşimini açıyorum.
Toplantı yetersayımız vardır.
Gündeme geçiyoruz.
Başkanlığın Genel Kurula sunuşları vardır.

II. – BAŞKANLIĞIN GENEL KURULA SUNUŞLARI
A) ÇEŞİTLİ İŞLER
1. – Milletvekillerinin andiçmesi
BAŞKAN – Anayasamıza göre, milletvekillerinin göreve başlamadan önce andiçmeleri gerekmektedir. Şimdi, geçen birleşimde andiçmemiş milletvekillerinin adlarını okutup, andiçmeye davet edeceğim.
Batman Milletvekili Sayın Faris Özdemir, buyurun.
(Batman Milletvekili Faris Özdemir andiçti)
BAŞKAN – İstanbul Milletvekili Merve Safa Kavakçı ?.. Yok.
Karaman Milletvekili Zeki Ünal?.. Yok.
Konya Milletvekili Lütfi Yalman?.. Yok.
Malatya Milletvekili Oğuzhan Asiltürk?.. Yok.
29 adet Cumhurbaşkanlığı tezkeresi vardır; okutuyorum:
B) TEZKERELER VE ÖNERGELER
1. – Kuzey Kıbrıs Türk Cumhuriyetine gidecek olan Ulaştırma Bakanı Hasan Basri Aktan’a, dönüşüne kadar, İçişleri Bakanı Cahit Bayar’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/1)
	24 Mart 1999
Türkiye Büyük Millet Meclisi Başkanlığına
GSM şebekesinin uluslararası roaminge açılması nedeniyle yapılacak törene katılmak üzere, 25 Mart 1999 tarihinde Kuzey Kıbrıs Türk Cumhuriyetine gidecek olan Ulaştırma Bakanı Hasan Basri Aktan’ın dönüşüne kadar; Ulaştırma Bakanlığına, İçişleri Bakanı Cahit Bayar’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN - Bilgilerinize sunulmuştur.
2. – Katar ve Bahreyn’e gidecek olan Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in vekâlet edeceğine ilişkin Cumhurbaşkanlığı tezkeresi (3/2)
	1 Nisan 1999
Türkiye Büyük Millet Meclisi Başkanlığına
Katar Devleti Emiri Altes Şeyh Hamad Bin Khalifa Al-Thani’nin davetlisi olarak Katar’a ve merhum Bahreyn Emiri Şeyh İsa Bin Salman Al Khalifa’nın vefatı sebebiyle Bahreyn’e 2-3 Nisan 1999 tarihlerinde resmî bir ziyarette bulunacağımdan, dönüşüme kadar, Cumhurbaşkanlığına, Türkiye Cumhuriyeti Anayasasının 106 ncı maddesi uyarınca, Türkiye Büyük Millet Meclisi Başkanı Hikmet Çetin vekâlet edecektir.
Bilgilerinize sunarım.
	Süleyman Demirel		Cumhurbaşkanı
BAŞKAN - Bilgilerinize sunulmuştur.
3. – Katar ve Bahreyn’e gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/3)
	26 Mart 1999
Türkiye Büyük Millet Meclisi Başkanlığına
 Görüşmelerde bulunmak üzere, 2 Nisan 1999 tarihinden itibaren Katar ve Bahreyn’e gidecek olan Enerji ve Tabiî Kaynaklar Bakanı Prof. Dr. Ziya Aktaş’ın dönüşüne kadar; Enerji ve Tabiî Kaynaklar Bakanlığına, Maliye Bakanı  Prof. Dr. Nami Çağan’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel	
	Cumhurbaşkanı
BAŞKAN - Bilgilerinize sunulmuştur.
4. – Bulgaristan’a gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/4)
	26 Mart 1999
Türkiye Büyük Millet Meclisi Başkanlığına
Görüşmelerde bulunmak üzere, 29 Mart 1999 tarihinde Bulgaristan’a gidecek olan Enerji ve Tabiî Kaynaklar Bakanı Prof. Dr. A. Ziya Aktaş’ın dönüşüne kadar; Enerji ve Tabiî Kaynaklar Bakanlığına, Maliye Bakanı Prof. Dr. Nami Çağan’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel	
	Cumhurbaşkanı
BAŞKAN – Bilgilerinize sunulmuştur.
5. – Kırgızistan Cumhuriyetine gidecek olan Devlet Bakanı Şükrü Sina Gürel’e, dönüşüne kadar, Devlet Bakanı Fikret Ünlü’nün vekâlet etmesinin uygun görüldüğüne ilişkin Cumhurbaşkanlığı tezkeresi (3/5)
	5 Nisan 1999
Türkiye Büyük Millet Meclisi Başkanlığına
Görüşmelerde bulunmak üzere, 6 Nisan 1999 tarihinde Kırgızistan Cumhuriyetine gidecek olan Devlet Bakanı Prof. Dr. Şükrü Sina Gürel’in dönüşüne kadar; Devlet Bakanlığına, Devlet Bakanı Fikret Ünlü’nün vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN –Bilgilerinize sunulmuştur.
6. – Lüksemburg’a gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/6)
	7 Nisan 1999
Türkiye Büyük Millet Meclisi Başkanlığına
Görüşmelerde bulunmak üzere, 8 Nisan 1999 tarihinde Lüksemburg’a gidecek olan Dışişleri Bakanı İsmail Cem‘in dönüşüne kadar; Dışişleri Bakanlığına, Devlet Bakanı Prof. Dr. Şükrü Sina Gürel’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN –Bilgilerinize sunulmuştur.
7. – Arnavutluk ve Makedonya’ya gidecek olan Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in vekâlet edeceğine ilişkin Cumhurbaşkanlığı tezkeresi (3/7)
	9 Nisan 1999
Türkiye Büyük Millet Meclisi Başkanlığına
11 Nisan 1999 tarihinde Arnavutluk ve Makedonya’yı resmen ziyaret edeceğimden, dönüşüme kadar, Cumhurbaşkanlığına, Türkiye Cumhuriyeti Anayasasının 106 ncı maddesi uyarınca, Türkiye Büyük Millet Meclisi Başkanı Hikmet Çetin vekâlet edecektir.
Bilgilerinize sunarım.
	Süleyman Demirel		Cumhurbaşkanı
BAŞKAN –Bilgilerinize sunulmuştur.
8. – Belçika’ya gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/8)
	9 Nisan 1999
Türkiye Büyük Millet Meclisi Başkanlığına
NATO Konsey Toplantısına katılmak üzere, 11 Nisan 1999 tarihinde Belçika’ya gidecek olan Dışişleri Bakanı İsmail Cem’in dönüşüne kadar; Dışişleri Bakanlığına, Devlet Bakanı Prof. Dr. Şükrü Sina Gürel’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN –Bilgilerinize sunulmuştur.
9. – Arnavutluk ve Makedonya’ya gidecek olan Devlet Bakanı Hasan Gemici’ye, dönüşüne kadar, Devlet Bakanı ve Başbakan Yardımcısı Hikmet Uluğbay’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/9)
	9 Nisan 1999
Türkiye Büyük Millet Meclisi Başkanlığına
Görüşmelerde bulunmak üzere, 11 Nisan 1999 tarihinde Arnavutluk ve Makedonya’ya gidecek olan Devlet Bakanı Hasan Gemici’nin dönüşüne kadar; Devlet Bakanlığına, Devlet Bakanı ve Başbakan Yardımcısı Hikmet Uluğbay’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN –Bilgilerinize sunulmuştur.
10. – Amerika Birleşik Devletlerine gidecek olan Turizm Bakanı Ahmet Tan’a, dönüşüne kadar, Kültür Bakanı M. İstemihan Talay’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/10)
	16 Nisan 1999
Türkiye Büyük Millet Meclisi Başkanlığına
Birleşmiş Milletler Sürdürülebilir Kalkınma Komisyonu 7 nci Dönem Toplantısına katılmak üzere, 19 Nisan 1999 tarihinde Amerika Birleşik Devletlerine gidecek olan Turizm Bakanı Ahmet Tan’ın dönüşüne kadar; Turizm Bakanlığına, Kültür Bakanı İstemihan Talay’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
11. – Amerika Birleşik Devletlerine gidecek olan Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in vekâlet edeceğine ilişkin Cumhurbaşkanlığı tezkeresi (3/11)
	19 Nisan 1999
Türkiye Büyük Millet Meclisi Başkanlığına
NATO’nun 50 nci Kuruluş Yıldönümü vesilesiyle yapılacak zirve toplantısına katılmak üzere 20-29 Nisan 1999 tarihlerinde Amerika Birleşik Devletlerine resmî bir ziyarette bulunacağımdan, dönüşüme kadar, Cumhurbaşkanlığına, Türkiye Cumhuriyeti Anayasasının 106 ncı maddesi uyarınca, Türkiye Büyük Millet Meclisi Başkanı Hikmet Çetin vekâlet edecektir.
Bilgilerinize sunarım. 	
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
12. – Bakanlar Kurulunun istifasının kabulüne; yeni Bakanlar Kurulu teşkil olununcaya kadar, Bakanlar Kurulunun göreve devamının rica edildiğine ilişkin Cumhurbaşkanlığı tezkeresi (3/12)
	19 Nisan 1999
Türkiye Büyük Millet Meclisi Başkanlığına
İlgi: Başbakanlığın, 19 Nisan 1999 tarihli ve B.02.0.PPG.0.12-300-01/05092 sayılı yazıları.
Türkiye Cumhuriyeti Anayasasının 104 üncü maddesi uyarınca, Bakanlar Kurulunun istifası kabul olunmuştur. Yeni hükümet kuruluncaya kadar, mevcut Bakanlar Kurulunun göreve devamının rica edildiğini bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
13. – Amerika Birleşik Devletlerine gidecek olan Millî Savunma Bakanı Hikmet Sami Türk’e dönüşüne kadar, Devlet Bakanı Fikret Ünlü’nün vekâlet etmesinin uygun görüldüğüne ilişkin Cumhurbaşkanlığı tezkeresi (3/13)
	16 Nisan 1999
Türkiye Büyük Millet Meclisi Başkanlığına
NATO Zirvesine katılmak üzere, 21 Nisan 1999 tarihinde Amerika Birleşik Devletlerine gidecek olan Millî Savunma Bakanı Prof. Dr. Hikmet Sami Türk’ün dönüşüne kadar; Millî Savunma Bakanlığına, Devlet Bakanı Fikret Ünlü’nün vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
14. – Amerika Birleşik Devletlerine gidecek olan Dışişleri Bakanı İsmail Cem’e, dönüşüne kadar, Devlet Bakanı Şürkü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/14)
	16 Nisan 1999
Türkiye Büyük Millet Meclisi Başkanlığına
NATO Zirvesine katılmak üzere, 22 Nisan 1999 tarihinde Amerika Birleşik Devletlerine gidecek olan Dışişleri Bakanı İsmail Cem’in dönüşüne kadar; Dışişleri Bakanlığına, Devlet Bakanı Prof. Dr. Şükrü Sina Gürel’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
15. – Bakanlar Kurulunun yeniden teşkili için İstanbul Milletvekili ve Demokratik Sol Parti Genel Başkanı Bülent Ecevit’in görevlendirildiğine ilişkin Cumhurbaşkanlığı tezkeresi (3/15)
	3 Mayıs 1999
Türkiye Büyük Millet Meclisi Başkanlığına
İlgi: 19 Nisan 1999 tarihli ve Kan. Kar: 39-08-4-99-167 sayılı yazımız.
İlgi yazıyla istifası bildirilmiş olan Bakanlar Kurulunun yeniden teşkili için, Türkiye Cumhuriyeti Anayasasının 109 uncu maddesi uyarınca, İstanbul Milletvekili ve Demokratik Sol Parti Genel Başkanı Sayın Bülent Ecevit’i görevlendirdim.
Seçilecek bakanların atanmaları yapıldıktan sonra, Bakanlar Kurulu listesinin ayrıca gönderileceğini bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
16. – Fransa’ya gidecek olan Cumhurbaşkanı Süleyman Demirel’e, dönüşüne kadar, TBMM Geçici Başkanı Ali Rıza Septioğlu’nun vekâlet edeceğine ilişkin Cumhurbaşkanlığı tezkeresi (3/16)
	2 Mayıs 1999
Türkiye Büyük Millet Meclisi Başkanlığına
Fransa Cumhurbaşkanı J. Chirac’ın davetlisi olarak 3-4 Mayıs 1999 tarihlerinde Fransa’ya resmî bir ziyarette bulunacağımdan, dönüşüme kadar Cumhurbaşkanlığına, Türkiye Cumhuriyeti Anayasasının 94 üncü maddesi ile Türkiye Büyük Millet Meclisi İçtüzüğünün 8 inci maddesine istinaden, Başkan seçilinceye kadar, en yaşlı milletvekili sıfatıyla, Geçici Başkanlık görevini yerine getiren Elazığ Milletvekili Ali Rıza Septioğlu vekalet edecektir.
Bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
17. – Amerika Birleşik Devletlerine gidecek olan Devlet Bakanı ve Başbakan Yardımcısı Hikmet Uluğbay’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/17)
	19 Nisan 1999
Türkiye Büyük Millet Meclisi Başkanlığına
Uluslararası Para Fonu (IMF) ve Dünya Bankası Grubunun Olağan, Geçici ve Kalkınma Komiteleri Toplantılarına katılmak üzere, 23 Nisan 1999 tarihinde Amerika Birleşik Devletlerine gidecek olan Devlet Bakanı ve Başbakan Yardımcısı  Hikmet Uluğbay’ın dönüşüne kadar; Devlet Bakanlığı ve Başbakan Yardımcılığına, Maliye Bakanı Prof. Dr. Nami Çağan’ın vekalet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
18. – Kore Cumhuriyetine gidecek olan Millî Eğitim Bakanı Metin Bostancıoğlu’na, dönüşüne kadar, Devlet Bakanı Hasan Gemici’nin vekâlet etmesinin uygun görüldüğüne ilişkin Cumhurbaşkanlığı tezkeresi (3/18)
	19 Nisan 1999
Türkiye Büyük Millet Meclisi Başkanlığına
İkinci Teknik ve Meslekî Eğitim Kongresine katılmak üzere, 24 Nisan 1999 tarihinde Kore Cumhuriyetine gidecek olan Millî Eğitim Bakanı Metin Bostancıoğlu’nun dönüşüne kadar; Millî Eğitim Bakanlığına, Devlet Bakanı Hasan Gemici’nin vekalet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
19. – Amerika Birleşik Devletlerine gidecek olan Kültür Bakanı M. İstemihan Talay’a, dönüşüne kadar, Çalışma ve Sosyal Güvenlik Bakanı Hakan Tartan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/19)
	19 Nisan 1999
Türkiye Büyük Millet Meclisi Başkanlığına
Elmalı Sikkelerinin teslim alınması amacıyla yapılacak törene katılmak üzere, 24 Nisan 1999 tarihinde Amerika Birleşik Devletlerine gidecek olan Kültür Bakanı İstemihan Talay’ın dönüşüne kadar; Kültür Bakanlığına, Çalışma ve Sosyal Güvenlik Bakanı Hakan Tartan’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
20. – Yunanistan’a giden Ulaştırma Bakanı Hasan Basri Aktan’a, dönüşüne kadar, İçişleri Bakanı Cahit Bayar’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/20)
	19 Nisan 1999
Türkiye Büyük Millet Meclisi Başkanlığına
“SECI Bölgesindeki Eşyanın Uluslararası Karayoluyla Nakli Kolaylıkları” hususunda mutabakat zaptını imzalamak üzere, 26 Nisan 1999 tarihinde Yunanistan’a gidecek olan Ulaştırma Bakanı Hasan Basri Aktan’ın dönüşüne kadar; Ulaştırma Bakanlığına, İçişleri Bakanı Cahit Bayar’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
21. – Amerika Birleşik Devletlerine giden Turizm Bakanı Ahmet Tan’a, dönüşüne kadar, Bayındırlık ve İskân Bakanı Ali Ilıksoy’un vekâlet etmesinin uygun görüldüğüne ilişkin Cumhurbaşkanlığı tezkeresi (3/21)
	19 Nisan 1999
Türkiye Büyük Millet Meclisi Başkanlığına
İlgi: 16 Nisan 1999 gün ve Kan. Kar: 39-06-35-99-169 sayılı yazımız.
Birleşmiş Milletler Sürdürülebilir Kalkınma Komisyonu 7 nci Dönem Toplantısına katılmak üzere, 19 Nisan 1999 tarihinde Amerika Birleşik Devletlerine giden Turizm Bakanı Ahmet Tan’ın dönüşüne kadar; Turizm Bakanlığına, Kültür Bakanı İstemihan Talay’ın vekâlet etmesi ilgi yazıyla uygun görülmüştü.
24 Nisan 1999 tarihinden itibaren Turizm Bakanlığına, Bayındırlık ve İskân Bakanı Ali Ilıksoy’un vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN – Bilgilerinize sunulmuştur.
22. – Kuzey Kıbrıs Türk Cumhuriyetine gidecek olan Başbakan Bülent Ecevit’e, dönüşüne kadar, Devlet Bakanı ve Başbakan Yardımcısı Hasan Hüsamettin Özkan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/22)
	19 Nisan 1999
Türkiye Büyük Millet Meclisi Başkanlığına
Görüşmelerde bulunmak üzere, 24 Nisan 1999 tarihinde Kuzey Kıbrıs Türk Cumhuriyetine gidecek olan Başbakan Bülent Ecevit’in dönüşüne kadar; Başbakanlığa, Devlet Bakanı ve Başbakan Yardımcısı Hasan Hüsamettin Özkan’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım.
	Süleyman Demirel		Cumhurbaşkanı
BAŞKAN– Bilgilerinize sunulmuştur. 
23. – Amerika Birleşik Devletlerine giden Dışişleri Bakanı İsmail Cem’e, dönüşüne kadar, Sanayi ve Ticaret Bakanı Metin Şahin’in vekâlet etmesinin uygun görüldüğüne ilişkin Cumhurbaşkanlığı tezkeresi (3/23)
	19 Nisan 1999
Türkiye Büyük Millet Meclisi Başkanlığına
İlgi: 16 Nisan 1999 gün ve KAN. KAR: 39-06-37-99-172 sayılı yazımız. 
NATO Zirvesine katılmak üzere, 22 Nisan 1999 tarihinde Amerika Birleşik Devletlerine giden Dışişleri Bakanı İsmail Cem’in dönüşüne kadar; Dışişleri Bakanlığına Devlet Bakanı Prof. Dr. Şükrü Sina Gürel’in vekâlet etmesi, ilgi yazıyla uygun görülmüştü. 
24 Nisan 1999 tarihinden itibaren Dışişleri Bakanlığına, Sanayi ve Ticaret Bakanı Metin Şahin’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
24. – Kuzey Kıbrıs Türk Cumhuriyetine gidecek olan Devlet Bakanı Şükrü Sina Gürel’e, dönüşüne kadar, Devlet Bakanı Aydın Tümen’in vekâlet etmesinin uygun görüldüğüne ilişkin Cumhurbaşkanlığı tezkeresi (3/24)
	19 Nisan 1999
Türkiye Büyük Millet Meclisi Başkanlığına
Görüşmelerde bulunmak üzere, 24 Nisan 1999 tarihinde Kuzey Kıbrıs Türk Cumhuriyetine gidecek olan Devlet Bakanı Prof. Dr. Şükrü Sina Gürel’in dönüşüne kadar; Devlet Bakanlığına, Devlet Bakanı Aydın Tümen’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
25. – Fransa’ya gidecek olan Devlet Bakanı Fikret Ünlü’ye, dönüşüne kadar, Devlet Bakanı Aydın Tümen’in vekâlet etmesinin uygun görüldüğüne ilişkin Cumhurbaşkanlığı tezkeresi (3/25)
	30 Nisan 1999
Türkiye Büyük Millet Meclisi Başkanlığına
“Osmanlı Sarayının Hazineleri” sergisinin açılışına katılmak üzere, 3 Mayıs 1999 tarihinde Fransa’ya gidecek olan Devlet Bakanı Fikret Ünlü’nün dönüşüne kadar; Devlet Bakanlığına, Devlet Bakanı Aydın Tümen’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
26. – Fransa’ya gidecek olan Dışişleri Bakanı İsmail Cem’e, dönüşüne kadar, Devlet Bakanı Şükrü Sina Gürel’in vekâlet etmesinin uygun görüldüğüne ilişkin Cumhurbaşkanlığı tezkeresi (3/26)
	30 Nisan 1999
Türkiye Büyük Millet Meclisi Başkanlığına
“Osmanlı Sarayının Hazineleri” sergisinin açılışına katılmak üzere, 3 Mayıs 1999 tarihinde Fransa’ya gidecek olan Dışişleri Bakanı İsmail Cem’in dönüşüne kadar; Dışişleri Bakanlığına, Devlet Bakanı Prof. Dr. Şükrü Sina Gürel’in vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
27. – Fransa’ya gidecek olan Kültür Bakanı M. İstemihan Talay’a, dönüşüne kadar, Turizm Bakanı Ahmet Tan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/27)
	30 Nisan 1999
Türkiye Büyük Millet Meclisi Başkanlığına
“Osmanlı Sarayının Hazineleri” sergisinin açılışına katılmak üzere, 3 Mayıs 1999 tarihinde Fransa’ya gidecek olan Kültür Bakanı İstemihan Talay’ın dönüşüne kadar; Kültür Bakanlığına, Turizm Bakanı Ahmet Tan’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
28. – Amerika Birleşik Devletlerine gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar, Maliye Bakanı Nami Çağan’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/28)
	2 Mayıs 1999
Türkiye Büyük Millet Meclisi Başkanlığına
Görüşmelerde bulunmak üzere, 5 Mayıs 1999 tarihinde Amerika Birleşik Devletlerine gidecek olan Enerji ve Tabiî Kaynaklar Bakanı Prof. Dr. A. Ziya Aktaş’ın dönüşüne kadar; Enerji ve Tabiî Kaynaklar Bakanlığına, Maliye Bakanı Prof. Dr. Nami Çağan’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
29. – Almanya’ya gidecek olan Millî Savunma Bakanı Hikmet Sami Türk’e, dönüşüne kadar, Devlet Bakanı ve Başbakan Yardımcısı Hikmet Uluğbay’ın vekâlet etmesinin uygun görüldüğüne ilişkin Cumhurbaşkanlığı tezkeresi (3/29)
	7 Mayıs 1999
Türkiye Büyük Millet Meclisi Başkanlığına
Batı Avrupa Birliği (BAB) Bakanlar Konseyi toplantısına katılmak üzere, 9 Mayıs 1999 tarihinde Almanya’ya gidecek olan Millî Savunma Bakanı Prof. Dr. Hikmet Sami Türk’ün dönüşüne kadar; Millî Savunma Bakanlığına, Devlet Bakanı ve Başbakan Yardımcısı Hikmet Uluğbay’ın vekâlet etmesinin, Başbakanın teklifi üzerine, uygun görülmüş olduğunu bilgilerinize sunarım. 
	Süleyman Demirel		Cumhurbaşkanı
BAŞKAN – Bilgilerinize sunulmuştur. 
Başbakanlığın, Anayasanın 82 nci maddesine göre verilmiş bir tezkeresi vardır; okutuyorum:
30. – Cumhurbaşkanı Süleyman Demirel’in Bulgaristan’a yaptığı resmî ziyarete katılan milletvekillerine ilişkin Başbakanlık tezkeresi (3/30)
	6.4.1999
Türkiye Büyük Millet Meclisi Başkanlığına
Vaki davete icabetle, 22-23 Mart 1999 tarihlerinde Bulgaristan’a resmî bir ziyarette bulunan Cumhurbaşkanı Sayın Süleyman Demirel’e refakat eden heyete, ekli listede adları yazılı milletvekillerinin de iştirak etmesi uygun görülmüş ve bu konudaki Bakanlar Kurulu Kararının sureti ilişikte gönderilmiştir.
Anayasamızın 82 nci maddesine göre gereğini arz ederim.
	Bülent Ecevit		Başbakan
Liste:
Ali Dinçer	(Ankara)
Cavit Çağlar	(Bursa)
Necdet Menzir	(İstanbul)
BAŞKAN – Oylarınıza sunuyorum: Kabul edenler... Kabul etmeyenler... Kabul edilmiştir.
Danışma Kurulunun bir önerisi vardır; önce, okutup, işleme alacağım; sonra, oylarınıza sunacağım.
Öneriyi okutuyorum:

III. – ÖNERİLER
A) DANIŞMA KURULU ÖNERİLERİ
1. – TBMM Başkanı seçiminin yapılacağı günler ile Genel Kurulun çalışma gün ve sürelerine ilişkin Danışma Kurulu önerisi

Danışma Kurulu Önerisi
	N0: 1	Tarihi: 11.5.1999
Genel Kurulun 12.5.1999 Çarşamba günkü birleşiminde başlayacak olan Türkiye Büyük Millet Meclisi Başkanı seçiminde birinci oylamada sonuç alınamadığı takdirde ikinci oylamanın da aynı birleşimde yapılmasının ve ikinci oylamanın sonuçlanmasına kadar çalışma süresinin uzatılmasının, ikinci oylamada sonuç alınamadığı takdirde üçüncü oylamanın 18.5.1999 Salı günkü birleşimde, bu oylamada da sonuç alınamaması halinde dördüncü ve son oylamanın 20.5.1999 Perşembe günkü birleşimde yapılmasının; 13.5.1999 Perşembe günü Genel Kurul çalışması yapılmamasının Genel Kurulun onayına sunulması Danışma Kurulunca uygun görülmüştür.
			Ali Rıza Septioğlu
			Türkiye Büyük Millet Meclisi
			Geçici Başkanı
	Fikret Uzunhasan		Ömer İzgi
	DSP Grubu Temsilcisi		MHP Grubu Temsilcisi
	Salih Kapusuz		Zeki Çakan
	FP Grubu Temsilcisi		ANAP Grubu Temsilcisi
		Turhan Güven
		DYP Grubu Temsilcisi

BAŞKAN – Oylarınıza sunuyorum: Kabul edenler... Kabul etmeyenler... Kabul edilmiştir.
Gündemin “Seçim” kısmına geçiyoruz.

IV. – SEÇİMLER
A) TÜRKİYE BÜYÜK MİLLET MECLİSİ BAŞKANI SEÇİMİ
BAŞKAN – Gündemimize göre, Türkiye Büyük Millet Meclisi Başkanının seçimini yapacağız.
Başkanlık için aday gösterme önergeleri vardır; müracaat sırasıyla okutuyorum:
Türkiye Büyük Millet Meclisi Başkanlığına
	11 Mayıs 1999
Türkiye Büyük Millet Meclisi Başkanlığı seçiminde İstanbul Milletvekili Prof.Dr. Nevzat Yalçıntaş’ı aday olarak teklif ediyoruz.
Gereğini saygılarımızla arz ederiz.
 
	Salih Kapusuz	İrfan Gündüz	Şeref Malkoç
	Kayseri	İstanbul	Trabzon
	Ali Coşkun		Abdullah Gül
	İstanbul		Kayseri
	       11.5.1999
Türkiye Büyük Millet Meclisi Geçici Başkanlığına
Türkiye Büyük Millet Meclisi Başkanlığına aday olmak istiyorum.
Gereğini dilerim. 
Saygılarımla.
	Uluç Gürkan		Ankara
	11.5.1999
Türkiye Büyük Millet Meclisi Geçici Başkanlığına
21 inci Yasama Döneminin ilk iki yılı için yapılacak olan seçimlerde, Türkiye Büyük Millet Meclisi Başkanlığına adayım.
Gereğini bilgilerinize arz ederim. 
Saygılarımla.
	Sadi Somuncuoğlu		Aksaray
	            11.5.1999
Türkiye Büyük Millet Meclisi Geçici Başkanlığına
Türkiye Büyük Millet Meclisi Başkanlığı seçimine aday olarak katılmak istiyorum.
Gereğini müsaadelerine arz ederim.
	Yıldırım Akbulut		Ankara
	11.5.1999
Türkiye Büyük Millet Meclisi Başkanlığına
Türkiye Büyük Millet Meclisi Başkanlığı için Anayasanın 94 üncü maddesine göre aday olduğumu belirtir, gereğini arz ederim.
Saygılarımla.
	Ahmet İyimaya		Amasya
BAŞKAN – Şimdi, seçimin nasıl yapılacağına dair Başkanlığımızın bir açıklaması vardır; okutuyorum:
Sayın milletvekilleri, Anayasamızın 94 üncü maddesinin dördüncü fıkrası uyarınca, başkan seçimi gizli oyla yapılacaktır.
Başkan seçilebilmek için, ilk iki oylamada üye tamsayısının üçte iki çoğunluğu (367 oy), üçüncü oylamada üye tamsayısının salt çoğunluğu (276 oy) aranacaktır. Üçüncü oylamada salt çoğunluk sağlanamazsa, bu oylamada en çok oy alan iki aday için dördüncü oylama yapılacak ve dördüncü oylamada en fazla oy alan aday, başkan seçilmiş olacaktır.
Anayasa ve İçtüzüğün istediği gizliliğin bütün icaplarını yerine getirmek için, gizli oylama şu şekilde yapılacaktır: 
Komisyon sıralarında yer alan kâtip üyelerden biri, adı okunan milletvekiline mühürlü oy pusulası ve zarf verecek, diğeri ise milletvekilini ad defterinden işaretleyecektir. 
Oyunu kullanacak sayın üye, kâtip üyeden mühürlü oy pusulası ile zarfı aldıktan ve adını ad defterine işaretlettikten sonra oy hücresine girecek, oy pusulasına adaylardan birinin adını ve soyadını yazdıktan sonra, oy pusulasını hücrede zarfa koyacaktır. Bilahara, hücreden çıkacak ve Başkanlık Divanı kürsüsünün önüne konulan oy kutusuna zarfı atacaktır. 
Hücrelere aynı renk tükenmez kalemler konulmuştur; sayın üyeler bu kalemleri kullanacaklardır. 
Sayın üyelerin oylamada dikkat edecekleri hususlar da şunlardır: 
Oy pusulasına, adayın adı ve soyadı veya en azından, adının baş harfi ile soyadının yazılması gereklidir. Sadece adının veya sadece soyadının yazılması halinde, adayın kim olduğu tereddütsüz anlaşılmakta ise, oy geçerli sayılacaktır. Ayrıca, oy pusulasında, oyun kime ait olduğunu belirleyecek herhangi bir işaret, imza, karalama veya hücredeki kalemlerden başka renkli kalem kullanma gibi durumlarda, oy geçersiz sayılacaktır. 
Geçerli oy, hiçbir surette işaret taşımayacaktır. Adayın adı ve soyadına hiçbir eklenti yapılmayacaktır.
Oy pusulasına, adları okunmuş bulunan adayların dışında isim yazıldığında, bu oylar, Anayasamızın 94 üncü maddesi uyarınca, geçersiz sayılacaktır.
Arz ederim.
BAŞKAN – Kâtip Üyeler yerlerini almıştır.
Oylamada kullanılacak tek mühürlü oy pusulası ve zarflar kâtip üyelere verilsin.
Oylamanın sayım ve dökümü için, adçekme suretiyle, 5 kişilik bir tasnif komisyonu tespit ediyorum:
İzmir Milletvekili Sayın Güler Aslan?.. Burada.
Trabzon Milletvekili Sayın Eyüp Aşık?.. Burada.
Ankara Milletvekili Sayın Cemil Çiçek?.. Burada.
Kırıkkale Milletvekili Sayın Osman Durmuş?.. Burada.
Bursa Milletvekili Sayın Ali Arabacı?.. Burada
Oylamaya Adana İlinden başlıyoruz.
(Oyların toplanmasına başlandı)
Mehmet Hanifi Tiryaki...
BAŞKAN – Sayın milletvekilleri, Devlet Bakanı Mustafa Yılmaz’a vekâleten, Çalışma ve Sosyal Güvenlik Bakanı Hakan Tartan oy kullanacaktır. 
Bilgilerinize sunulur.
(Oyların toplanmasına devam edildi)
Mehmet Salih Yıldırım...
BAŞKAN – Sayın milletvekilleri, Devlet Bakanı Fikret Ünlü’ye vekâleten, Devlet Bakanı Şükrü Sina Gürel oy kullanacaktır.
Bilgilerinize sunulur.
(Oyların toplanmasına devam edildi)
BAŞKAN – Oyunu kullanmayan sayın üye var mı? Yok.
Oylama işlemi bitmiştir.
Tasnif Komisyonu üyeleri lütfen yerlerini alsınlar.
Tasnif Komisyonu üyelerinin isimlerini tekrar okutuyorum:
Güler Aslan	(İzmir)
Eyüp Aşık	(Trabzon)
Cemil Çiçek	(Ankara)
Osman Durmuş 	(Kırıkkale)
Ali Arabacı	(Bursa)
BAŞKAN – Oy kupaları Tasnif Komisyonuna verilsin.
(Oyların ayırımı yapıldı)
BAŞKAN – Tasnif tutanağı gelmiştir; okutuyorum:
Türkiye Büyük Millet Meclisi Başkanlığına
Türkiye Büyük Millet Meclisi Başkanlığı seçimi için yapılan birinci oylamaya 540 sayın üye katılmış, kullanılan oyların dağılımı aşağıda gösterilmiştir.
Saygıyla arz olunur.
		Tasnif Kurulu

	Güler Aslan	Eyüp Aşık	Cemil Çiçek
	İzmir	Trabzon	Ankara
	Osman Durmuş		Ali Arabacı
	Kırıkkale		Bursa

Sadi Somuncuoğlu: 	135
Uluç Gürkan: 	133
Nevzat Yalçıntaş: 	90
Yıldırım Akbulut:	 83
Ahmet İyimaya: 	74
Geçersiz: 	24
Boş: 	1
Toplam: 	540
BAŞKAN – Bu sonuca göre, Türkiye Büyük Millet Meclisi Başkanı seçimi için Anayasanın 94 üncü maddesinde öngörülen üçte iki oy çoğunluğu bulunamamıştır.
Şimdi, ikinci oylamaya başlayacağız; ancak, oylamaya geçmeden önce, oylamayla ilgili bir hususu bilgilerinize sunacağım:
Sayın milletvekilleri, kullanılan oy pusulasına sayın, profesör gibi veya adayın mensubu olduğu partinin adı veya seçim çevresinin yazıldığı görülmüştür ve bu nedenle, 24 oy geçersiz sayılmıştır. Oy pusulalarına, adayın ad ve soyadından başka hiçbir eklenti yapılmaması gerektiğini bilgilerinize sunarım.
İkinci oylamaya başlıyoruz.
Bu oylamada da üye tamsayısının üçte iki çoğunluğu, 367 oy aranacaktır. İkinci oylamada kullanılacak zarflar ve 2 mühürlü oy pusulaları kâtip üyelere verilsin.
Oyların sayım ve dökümü için, adçekme suretiyle 5 kişilik bir tasnif komisyonu tespit edeceğiz.
Konya Milletvekili Sayın Özkan Öksüz?.. Yok.
Samsun Milletvekili Sayın Vedat Çınaroğlu?.. Burada.
İstanbul Milletvekili Sayın M. Ali İrtemçelik?.. Yok.
Gaziantep Milletvekili Sayın Mehmet Bedri İncetahtacı?.. Burada.
Bingöl Milletvekili Sayın Hüsamettin Korkutata?.. Yok.
Erzincan Milletvekili Sayın Tevhit Karakaya?.. Yok.
Sakarya Milletvekili Sayın Ersin Taranoğlu?.. Yok.
Manisa Milletvekili Sayın Rıza Akçalı?.. Yok.
Amasya Milletvekili Sayın Ahmet İyimaya... Kendileri aday olduğu için geçiyoruz.
Konya Milletvekili Sayın Mehmet Keçeciler?.. Yok.
Kırklareli Milletvekili Sayın Nural Karagöz?.. Burada.
İstanbul Milletvekili Sayın Mehmet Fuat Fırat?.. Yok.
İstanbul Milletvekili Sayın Mehmet Ali Şahin?.. Burada.
Tokat Milletvekili Sayın Hasan Hüseyin Balak?.. Yok.
Ordu Milletvekili Sayın Eyüp Fatsa?.. Burada.
Tasnif Komisyonu üyelerini okutuyoruz: 
Ordu Milletvekili Eyüp Fatsa, Kırklareli Milletvekili Nural Karagöz, İstanbul Milletvekili Mehmet Ali Şahin, Samsun Milletvekili Vedat Çınaroğlu, Gaziantep Milletvekili Mehmet Bedri İncetahtacı.
BAŞKAN – Oylamaya Adana İli milletvekillerinden başlıyoruz.
(Oyların toplanmasına başlandı)
Hayri Diri... 
BAŞKAN –Sayın milletvekilleri, Devlet Bakanı Fikret Ünlü’ye vekâleten, Devlet Bakanı Şükrü Sina Gürel oy kullanacaktır. 
Bilgilerinize sunulur. 
(Oyların toplanmasına devam edildi) 
BAŞKAN – Oyunu kullanmayan sayın milletvekili var mı? Yok.
Oylama işlemi bitmiştir.
Tasnif Komisyonu üyeleri yerlerini alsınlar.
Tasnif Komisyonu üyelerinin isimlerini tekrar okutuyorum:
Mehmet Bedri İncetahtacı	(Gaziantep)
Vedat Çınaroğlu 	(Samsun)
Mehmet Ali Şahin 	(İstanbul)
Nural Karagöz 	(Kırklareli)
Eyüp Fatsa 	(Ordu)
BAŞKAN – Oy kutuları tasnif heyetine verilsin.
(Oyların ayırımı yapıldı)
BAŞKAN – Tasnif Komisyonu tutanağı gelmiştir; okutuyorum:
Türkiye Büyük Millet Meclisi Başkanlığına 
Türkiye Büyük Millet Meclisi Başkanlığı seçimi için yapılan ikinci oylamaya 535 sayın üye katılmış, kullanılan oyların dağılımı aşağıda gösterilmiştir.
Saygıyla arz olunur. 
	Tasnif Kurulu: 
	Mehmet Bedri İncetahtacı	Vedat Çınaroğlu	Mehmet Ali Şahin
	Gaziantep	Samsun	İstanbul
	Nural Karagöz	Eyüp Fatsa
	Kırklareli	Ordu

Uluç Gürkan	: 141
Sadi Somuncuoğlu	: 137
Nevzat Yalçıntaş	:   98
Yıldırım Akbulut	:   84 
Ahmet İyimaya	:   70
Geçersiz	:     4
Boş	:     1
Toplam	:  535
BAŞKAN – Bu sonuca göre, Türkiye Büyük Millet Meclisi Başkanı seçimi için Anayasanın 94 üncü maddesinde öngörülen üçte iki oy çoğunluğu sağlanamamıştır.
Alınan karar gereğince, Türkiye Büyük Millet Meclisi Başkanı seçimini yapmak için, 18 Mayıs 1999 Salı günü saat 15.00’te toplanmak üzere, birleşimi kapatıyorum.
 Kapanma Saati:19.52























ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












