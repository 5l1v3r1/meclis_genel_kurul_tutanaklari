


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM
: 21 CİLT : 41 YASAMA YILI : 3



T. B. M. M.
TUTANAK DERGİSİ


4 üncü Birleşim
18 . 10 . 2000 Çarşamba


İ
Ç İ N D E K İ L E R
   Sayfa 
 I. – GEÇEN TUTANAK ÖZETİ
 II. – GELEN KÂĞITLAR
III. –
SEÇİMLER
1. – Türkiye Büyük Millet Meclisi Başkanı
Seçimi
IV. –
SORULAR VE CEVAPLAR
A) YAZILI SORULAR VE CEVAPLARI
1. – Karaman Milletvekili Zeki Ünal'ın,
Karaman-Merkez-Tavşanlı Köyü konut sorununa ilişkin sorusu ve Devlet Bakanı
Faruk Bal'ın cevabı (7/2451)



I. – GEÇEN
TUTANAK ÖZETİ

TBMM Genel Kurulu saat
15.00’te açıldı.
Bursa Milletvekili
Ertuğrul Yalçınbayır ile Bolu Milletvekili İsmail Alptekin ve İçel Milletvekili
Turhan Güven’in, TBMM Başkanı adaylığından çekildiklerine ilişkin önergeleri
Genel Kurulun bilgisine sunuldu.
Başkan seçimi için
yapılan üçüncü tur oylamada adaylardan hiçbirisinin gerekli oy çoğunluğunu
sağlayamadığı açıklandı.
Alınan karar gereğince,
TBMMBaşkanının seçimini yapmak için, 18 Ekim 2000 Çarşamba günü saat 15.00’te
toplanmak üzere birleşime 16.34’te son verildi.

Murat Sökmenoğlu
Geçici
Başkan
 Sebahattin
Karakelle Mehmet Elkatmış
 Erzincan Nevşehir
 Geçici Kâtip Üye Geçici Kâtip Üye



 II. – GELEN KÂĞITLAR   No.: 10
18.10.2000 ÇARŞAMBA
Tasarılar
1.- Kamu Denetçiliği
Kurumu Kanunu Tasarısı (1/763) (Anayasa ve Adalet ve Plan ve Bütçe
Komisyonlarına) (Başkanlığa geliş tarihi: 13.10.2000)
2.- 2001 Mali Yılı Bütçe
Kanunu Tasarısı (1/764) (Plan ve Bütçe Komisyonuna) (Başkanlığa geliş tarihi:
17.10.2000)
3.- 2001 Mali Yılı Katma
Bütçeli İdareler Bütçe Kanunu Tasarısı (1/765) (Plan ve Bütçe Komisyonuna)
(Başkanlığa geliş tarihi: 17.10.2000)
Teklifler
1. – Erzincan
Milletvekili Tevhit Karakaya ve 10 arkadaşının; Esnaf ve Sanatkarlar ve Diğer
Bağımsız Çalışanlar Sosyal Sigortalar Kurumu Kanunu ile Sosyal Sigortalar
Kanununda Değişiklik Yapılması Hakkında Kanun Teklifi (2/590) (Sağlık, Aile,
Çalışma ve Sosyal İşler ve Plan ve Bütçe Komisyonlarına) (Başkanlığa geliş
tarihi: 10.10.2000)
2.- Doğru Yol Partisi
Grup Başkanvekilleri İçel Milletvekili Turhan Güven, Sakarya Milletvekili
Nevzat Ercan ve Ankara Milletvekili Saffet Arıkan Bedük'ün; 2802 Sayılı
Hâkimler ve Savcılar Kanununda Değişiklik Yapılması Hakkında Kanun Teklifi
(2/591) (Adalet ve Plan ve Bütçe Komisyonlarına) (Başkanlığa geliş tarihi:
11.10.2000)
3.- Doğru Yol Partisi
Grup Başkanvekilleri Ankara Milletvekili Saffet Arıkan Bedük, İçel Milletvekili
Turhan Güven ve Sakarya Milletvekili Nevzat Ercan'ın; 4505 Sayılı Sosyal
Güvenlikle İlgili Bazı Kanunlarda Değişiklik Yapılması ve Temsil Tazminatı Ödenmesi
Hakkında Kanunda Değişiklik Yapılmasına Dair Kanun Teklifi (2/592) (Plan ve
Bütçe Komisyonuna) (Başkanlığa geliş tarihi: 11.10.2000)
4.- Tokat Milletvekilleri
H.Hüseyin Balak, Lütfi Ceylan ve Reşat Doğru'nun; Bir İlçe Kurulması Hakkında
Kanun Teklifi (2/593) (İçişleri ve Plan ve Bütçe Komisyonlarına) (Başkanlığa
geliş tarihi: 13.10.2000)
5.- Tokat Milletvekilleri
H.Hüseyin Balak, Lütfi Ceylan ve Reşat Doğru'nun; Zile İsmi ile Bir İl Kurulmasına Dair Kanun Teklifi (2/594)
(İçişleri ve Plan ve Bütçe Komisyonlarına) (Başkanlığa geliş tarihi: 13.10.2000)
6.- Tokat Milletvekilleri
H.Hüseyin Balak, Lütfi Ceylan ve Reşat Doğru'nun; Erbaa İlinin Kurulması
Hakkında Kanun Teklifi (2/595) (İçişleri ve Plan ve Bütçe Komisyonlarına)
(Başkanlığa geliş tarihi: 13.10.2000)
7.- Tokat Milletvekilleri
H.Hüseyin Balak, Lütfi Ceylan ve Reşat Doğru'nun; Turhal İsmi ile Bir İl
Kurulmasına Dair Kanun Teklifi (2/596) (İçişleri ve Plan ve Bütçe
Komisyonlarına) (Başkanlığa geliş tarihi: 13.10.2000)
8.- Tokat Milletvekilleri
H.Hüseyin Balak, Lütfi Ceylan ve Reşat Doğru'nun; Niksar İsmi ile Bir İl
Kurulmasına Dair Kanun Teklifi (2/597) (İçişleri ve Plan ve Bütçe
Komisyonlarına) (Başkanlığa geliş tarihi: 13.10.2000)
Sözlü Soru Önergesi
1.- Amasya Milletvekili
Akif Gülle'nin, Amasya çevre yoluna ilişkin Bayındırlık ve İskan Bakanından
sözlü soru önergesi (6/870) (Başkanlığa geliş tarihi: 16.10.2000)
Yazılı Soru Önergeleri
1.- Diyarbakır
Milletvekili Sebgetullah Seydaoğlu'nun,
Vakıfbank'tan verilen bir krediye
ilişkin Başbakandan yazılı soru önergesi (7/2694) (Başkanlığa geliş tarihi:
17.10.2000)
2.- Diyarbakır
Milletvekili Sacit Günbey'in, Diyarbakır İlindeki öğretmen
açığına ve taşımalı eğitim uygulamasına
ilişkin Millî Eğitim Bakanından
yazılı soru önergesi (7/2695) (Başkanlığa geliş tarihi: 17.10.2000)
3.- Aksaray Milletvekili Ramazan Toprak'ın, Dünya
Bankası veya Uluslararası Para Fonu'ndan alınan kredilere karşılık gösterilen teminatlara ilişkin
Başbakandan yazılı soru önergesi (7/2696) (Başkanlığa geliş tarihi: 17.10.2000)
4.- Hatay Milletvekili Mustafa Geçer'in, İSDEMİR'in
kapatılacağı iddialarına ilişkin Enerji ve Tabiî Kaynaklar Bakanından yazılı
soru önergesi (7/2697) (Başkanlığa
geliş tarihi: 17.10.2000)
5.- Erzurum Milletvekili Aslan Polat'ın, kamu görevlilerinin kanunları yanlı
uyguladıkları iddiasına ilişkin Başbakandan yazılı soru önergesi (7/2698)
(Başkanlığa geliş tarihi: 17.10.2000)
6.- Osmaniye
Milletvekili Şükrü Ünal'ın, H.Ü. Ev
Ekonomisi Yüksekokulu mezunlarının öğretmenliğe alınmamasına ilişkin Millî
Eğitim Bakanından yazılı soru önergesi (7/2699) (Başkanlığa geliş tarihi:
17.10.2000)
7.- Bursa Milletvekili
Ertuğrul Yalçınbayır'ın, 3071 sayılı Dilekçe Hakkının Kullanılmasına Dair
Kanun'un uygulanmasına ilişkin Başbakandan yazılı soru önergesi (7/2700)
(Başkanlığa geliş tarihi: 17.10.2000)
8.- İstanbul
Milletvekili İsmail Aydınlı'nın,
milletvekillerinin orduevlerine alınmamalarına ilişkin Millî Savunma Bakanından
yazılı soru önergesi (7/2701) (Başkanlığa geliş tarihi: 17.10.2000)
9.- Bursa Milletvekili
Ertuğrul Yalçınbayır'ın, Bursa Orhaneli Posta İşletmeleri Müdürlüğü'nde evrakta
sahtekârlık yaptığı iddia edilen personele ilişkin Ulaştırma Bakanından yazılı
soru önergesi (7/2702) (Başkanlığa geliş tarihi: 17.10.2000)
10.- İstanbul
Milletvekili Bülent Akarcalı'nın, Yurtbank'ı
murakıp olarak denetleyen şahsın aynı bankaya daha sonra genel müdür
yardımcısı olmasına ilişkin Devlet
Bakanından (Recep Önal) yazılı soru önergesi (7/2703) (Başkanlığa geliş tarihi:
17.10.2000)
11.- Bursa Milletvekili
Ertuğrul Yalçınbayır'ın, 3071 Sayılı Kanun uyarınca verilen dilekçelere ilişkin Türkiye Büyük Millet Meclisi
Başkanından yazılı soru önergesi (7/2704) (Bakanlığa geliş tarihi:
17.10.2000) 


BİRİNCİ OTURUM
Açılma Saati: 15.00
18 Ekim 2000 Çarşamba
BAŞKAN : Geçici Başkan Murat SÖKMENOĞLU
KÂTİP ÜYELER: Geçici Kâtip Üye Tevhit KARAKAYA (Erzincan),
Geçici Kâtip Üye Cahit Savaş YAZICI (İstanbul)
BAŞKAN - Türkiye Büyük
Millet Meclisinin 4 üncü Birleşimini açıyorum.
İBRAHİM GÜRDAL (Antalya)
- Sayın Başkanım, pazar günü yapılacak olan genel nüfus sayımında, yurdumuzda
bulunan turistlerin sayılmasının doğru olduğunu; ama, bize sorulacak soruların
onlara da sorulmasının doğru olmadığını, delaletinizle, ilgililere duyurmak
istiyorum.
Teşekkür ederim.
BAŞKAN - Ben teşekkür
ederim Sayın Gürdal.
Toplantı yetersayısı
vardır; gündeme geçiyoruz.
III. – SEÇİMLER
1. – Türkiye Büyük Millet Meclisi Başkanı Seçimi
BAŞKAN - Sayın
milletvekilleri, gündemimize göre, Türkiye Büyük Millet Meclisi Başkanı
seçimine devam edeceğiz.
Geçen birleşimde
yapılan üçüncü oylamada da adaylardan
hiçbirisi başkan seçilebilmek için, Anayasanın öngördüğü salt çoğunluğun oyunu;
yani, 276 oyu alamamıştı. Şimdi, dördüncü oylamaya başlayacağız. Bu oylama,
Anayasanın 94 üncü maddesi uyarınca,
üçüncü oylamada en çok oyu olan iki sayın aday için yapılacak ve bu
oylamada en fazla oyu alan aday, başkan seçilmiş olacaktır.
Üçüncü oylamada en çok oy
alan iki adayın adlarını arz ediyorum: Sayın Murat Başesgioğlu, Sayın Ömer
İzgi.
(Alkışlar)
Sayın milletvekilleri,
bildiğiniz gibi, Anayasanın 94 üncü maddesinin dördüncü fıkrası uyarınca,
Başkan seçimi gizli oyla yapılacaktır. Anayasa ve İçtüzüğün istediği gizliliğin
bütün icaplarını yerine getirmek için, gizli oylamanın ne şekilde yapılacağını
arz ediyorum: Komisyon sıralarında yer alan kâtip üyelerden biri, adı okunan
milletvekiline zarf ve tek mühürlü birleşik oy pusulası verecek; diğeri ise,
milletvekilinin adını defterden işaretleyecektir. Oyunu kullanacak sayın
milletvekili, tek mühürlü birleşik oy pusulası ve zarfı aldıktan sonra oy
hücresine girecek, tek mühürlü birleşik oy pusulasında adı yazılı adaylardan
hangisine oy verecekse o adayın adının önündeki kareyi çarpı işaretiyle
işaretledikten sonra oy pusulasını hücrede zarfa koyacak; bilahara hücreden
çıkacak ve Başkanlık Divanı kürsüsünün önüne konulan oy kutusuna zarfı
atacaktır. 
Sayın üyelerin oylamada
dikkat edecekleri hususları da tekrar arz etmek isterim efendim: Oy
kullanırken, adaylardan sadece birinin önündeki kare işaretlenecektir. Birden
fazla adayın işaretlendiği oy pusulaları geçersiz sayılacaktır. Hücrelere aynı
renk tükenmez kalemler konulmuştur. Sayın üyeler bu kalemleri kullanacaklardır.
Ayrıca, oy pusulasında oyun kime ait olduğunu belirleyecek herhangi bir işaret,
imza, karalama ve hücredeki kalemlerden başka renkli kalem kullanma gibi
durumlarda oy geçersiz sayılacaktır. Geçerli oy, hiçbir surette işaret
taşımayacaktır. 
İki sayın kâtip üye
yerlerini alsınlar. 
Bu oylamada kullanılacak
tek mühürlü oy pusulaları ve zarflar sayın kâtip üyelere teslim edilsin. 
Oylamanın sayım ve dökümü
için adçekme suretiyle 5 kişilik bir tasnif kurulunu tespit ediyorum:
Antalya Milletvekili
Sayın Nesrin Ünal?.. Burada.
Ankara Milletvekili Sayın
Yücel Seçkiner?.. Burada.
Ordu Milletvekili Sayın
Hasan Fehmi Konyalı burada mı efendim? Burada.
İçel Milletvekili Sayın
Edip Özgenç?.. Burada.
Ankara Milletvekili Sayın
Hayrettin Özdemir?.. Gördüm efendim; burada.
Tasnif kuruluna seçilen
sayın üyeler, oylama işlemi bittikten sonra komisyon sıralarında yerlerini
alacaklardır.
Sayın milletvekilleri,
bildiğiniz gibi bu oylama sonucunda adaylardan biri Türkiye Büyük Millet
Meclisi Başkanı seçilecektir. Bu nedenle, yapılacak olan bu oylama büyük önem
arz etmektedir. Oylamanın sonucu üzerinde herhangi bir tartışmaya meydan
vermemek için komisyon sıralarında yer alan kâtip üyeler ile tasnif kurulu
üyelerine önemli görevler düşmektedir. Arkadaşlarımın bu önemli görevi büyük
bir titizlik içerisinde ve layıkıyla yerine getireceğine inanıyorum.
Kayseri Milletvekili
Sayın Salih Kapusuz ve İstanbul Milletvekili İrfan Gündüz yurtdışına
çıkacakları için öncelikle oy kullanacaklardır.
İstanbul Milletvekili
Sayın Aydın Menderes, Kahramanmaraş Milletvekili Sayın Metin Kocabaş, Sakarya
Milletvekili Sayın Fevzi Zihnioğlu, Bolu Milletvekili Sayın Mustafa Karslıoğlu,
İzmir Milletvekili Sayın Hakan Tartan ve Van Bağımsız Milletvekili Sayın Mustafa
Bayram ma-zeretlerine binaen öncelikle oy kullanacaklardır.
Sayın milletvekilleri,
vekâleten oy kullanacak sayın bakanları, müsaade ederseniz arz ediyorum
efendim: Devlet Bakanı ve Başbakan Yardımcısı Sayın Mesut Yılmaz'ın yerine,
Enerji ve Tabiî Kaynaklar Bakanı Cumhur Ersümer; Kültür Bakanı İstemihan
Talay'ın yerine, Devlet Bakanı Mustafa Yılmaz; Millî Eğitim Bakanı Metin
Bostancıoğlu'nun yerine, Devlet Bakanı Fikret Ünlü; Devlet Bakanı Sayın
Abdulhaluk Mehmet Çay'ın yerine, Devlet Bakanı Faruk Bal; Devlet Bakanı Edip
Safder Gaydalı'nın yerine, Devlet Bakanı Mehmet Keçeciler; Devlet Bakanı
Ramazan Mirzaoğlu'nun yerine, Millî Savunma Bakanı Sabahattin Çakmakoğlu;
Sağlık Bakanı Osman Durmuş'un yerine, Bayındırlık ve İskân Bakanı Koray Aydın;
Orman Bakanı Sayın Nami Çağan'ın yerine, Adalet Bakanı Sayın Hikmet Sami Türk
oy kullanacaklardır.
Sayın Genel Başkanlar
oylarını öncelikli kullanabilirler.
Bilgilerinize arz ederim
efendim.
Oylamaya Adana İlinden
başlıyoruz.
(Oylar toplandı)
BAŞKAN - Oyunu
kullanmayan sayın üye var mı efendim?.. Yok.
Oylama işlemi bitmiştir.
Oy kupaları kaldırılsın.
Tasnif Kurulu üyelerini
tekrar arz ediyorum:
Ankara Milletvekili Sayın
Hayrettin Özdemir, Ankara Milletvekili Sayın Yücel Seçkiner, Antalya
Milletvekili Sayın Nesrin Ünal, İçel Milletvekili Sayın Edip Özgenç, Ordu
Milletvekili Sayın Hasan Fehmi Konyalı.
Tasnif Kurulu, lütfen
yerini alsın efendim.
Yalnız, bütün gruplardan
çok rica edeceğim efendim; Tasnif Kurulunun önünde yığılmalar olmasın. 
(Oyların ayırımı yapıldı)
BAŞKAN - Sayın
milletvekilleri, Tasnif Kurulu tutanağı gelmiştir; okuyorum:
Türkiye Büyük Millet
Meclisi Başkanlığına
Türkiye Büyük Millet
Meclisi Başkanlığı seçimi için yapılan dördüncü oylamaya 533 üye katılmış,
kullanılan oyların dağılımı aşağıda gösterilmiştir.
Saygıyla arz olunur.
Tasnif
Kurulu
 Hayrettin Özdemir Yücel
Seçkiner Nesrin Ünal
 Ankara  Ankara Antalya
 Edip Özgenç  Hasan Fehmi Konyalı
 İçel  Ordu
Sayın Ömer İzgi:  264
Sayın Murat Başesgioğlu: 262
İptal:   7
Toplam:  533
(Alkışlar)
Sayın milletvekilleri, bu
sonuca göre, Konya Milletvekili Sayın Ömer İzgi dördüncü oylamada 264 oy
alarak, en fazla oyu alarak Türkiye Büyük Millet Meclisi Başkanı seçilmiş
bulunmaktadır; kendilerini tebrik eder, başarılar dilerim. (Alkışlar)
Sayın Başkan teşekkür
için söz istemişlerdir.
Sayın Başkan, buyurun
efendim. (Alkışlar)
Sayın Başkanım, şu andan
itibaren Türkiye Büyük Millet Meclisi Başkanı ve aynı zamanda Türkiye
Cumhuriyeti Cumhurbaşkanı Vekilisiniz; tebriklerimi sunarım efendim. (Alkışlar)
TÜRKİYE BÜYÜK MİLLET
MECLİSİ BAŞKANI ÖMER İZGİ (Konya) - Teşekkür ederim efendim.
Sayın Başkan, değerli
milletvekilleri; Türkiye Büyük Millet Meclisinin, yani, millî iradenin temsil
edildiği bu yüce kurumun başkanlığına bugün beni seçmiş olmanızla, seyir
defterimde yer alan en büyük şeref sahibi olmamı sağladınız. Bir
milletvekilinin erişebileceği en yüksek onuru bana layık gören Yüce Meclisin
siz değerli üyelerine teşekkürlerimi arz ederim. (Alkışlar) 
Elbette ki, bu yüce görev
tevcih edilirken, beraberinde, tam bir tarafsızlık içinde davranmam gerektiği
kaydüşartının da bulunduğunun bilincindeyim. Bu cümleden olarak, görevim
sırasında, Anayasa, İçtüzük hükümleri ve adalet kurallarına bağlı kalmada hiç sapmam olmayacağından kimsenin kuşkusu
bulunmamalıdır. 
Türkiye Büyük Millet
Meclisinin gündemi, bildiğiniz gibi, çok yoğundur. Yapılacak anayasa
değişiklikleri, ekonomik istikrar programını güçlendirip pekiştirecek yasalara
duyulan gereksinim, Anayasa Mahkemesinin iptal ettiği yasaların yerlerine
konulacak olan yeni yasal düzenlemelerin varlığı, yıllardır hazırlıkları
yapılagelen Türk Ceza Kanunu, Türk Medenî Kanunu gibi temel yasalarda ihtiyaç
duyulan değişiklikler ve bunların da
önünde sırasını almış bulunan 2001 yılı bütçe kanunu tasarısı, geride kalan yasama
yılında olduğu gibi, yeni dönemde de Yüce Milletimizin geceli gündüzlü
çalışmasına gerek bulunduğunu göstermektedir. 
Geçtiğimiz dönemde 204
yasayı çıkararak büyük bir çalışma örneğine imzasını atmış olan Yüce Meclisin
siz değerli üyelerinin benzer bir çalışma içine girerek gerekli yasal düzenlemeleri eksiksiz olarak yerine getirecek
tempoyu yakalayacağına inancım tamdır.
Değerli milletvekilleri,
Ulu Önder Atatürk'ün "egemenlik kayıtsız şartsız milletindir" diyerek
koyduğu ilkesinin hayat bulduğu bu Yüce Meclisimizin saygınlık ve
güvenilirliğinin en üst düzeyde tutulması, hiç aksatmayacağım sorumluluk
anlayışım olacaktır. 
Şu andan itibaren, başta,
Türkiye Büyük Millet Meclisinde temsil edilmekte olan siyasal partilerimiz
olmak üzere, tüm siyasî partilere aynı mesafedeki biri olarak sözlerime son
verirken "Yüce Yaradan'dan" dileğim, teveccühlerinize layık olabilmek
bakımından, beni, öncelikle bana ve Yüce Meclisin siz değerli üyelerine mahcup
etmemesidir. 
Sizlere olan güvenim
içinde, hepinize tekrar teşekkür eder, saygılarımı sunarım (Alkışlar)
BAŞKAN - Teşekkür ederim
Sayın Başkan.
KAMER GENÇ (Tunceli) -
Sayın Başkan...
BAŞKAN - Buyurun efendim.
KAMER GENÇ (Tunceli) -
Sayın Başkan, öncelikle Sayın Başkanımızı tebrik ediyorum; ancak, Anayasanın 96
ncı maddesine göre, bir şeyi hatırlatmak istiyorum. Karar yetersayısını
aradınız mı? Çünkü, 533 kişi katılmış. 96 ncı maddeye göre, katılanların salt çoğunluğuyla
karar verilir. Yani, bunu, Başkanlık Divanına...
BAŞKAN - "En fazla
oyu alan" diyor efendim; çok açık ve net.
KAMER GENÇ (Tunceli) -
Anayasanın 96 ncı maddesi "karar yetersayısı" diyor.
BAŞKAN - Sayın Başkan,
istirham ederim... Artık, burası, Türkiye Büyük Millet Meclisi Başkanını seçti.

Sayın Büyük Millet
Meclisi Başkanı, biraz sonra, kapanıştan sonra teşrif buyurursanız, mazbatayı
da size takdim edeceğiz efendim.
Sayın milletvekilleri,
Türkiye Büyük Millet Meclisi Başkanlığınca ve Danışma Kurulunca, Başkanlık
Divanı üyeleri ile komisyon üyelerinin siyasî parti gruplarının oranlarına göre
dağılımındaki tespiti ile Genel Kurulca gerekli kararın alınması için, 19 Ekim
2000 Perşembe günü saat 15.00'te, Sayın Meclis Başkanının başkanlığında
toplanmak üzere, birleşimi kapatıyorum.
Kapanma Saati: 17.17
IV. – SORULAR VE CEVAPLAR
A) YAZILI SORULAR VE CEVAPLARI
1. – Karaman Milletvekili Zeki Ünal’ın,
Karaman-Merkez-Tavşanlı Köyü konut sorununa ilişkin sorusu ve Devlet Bakanı
Faruk Bal’ın cevabı (7/2451)
Türkiye
Büyük MilletMeclisi Başkanlığına
Aşağıdaki sorumun Devlet
Bakanı Sayın Faruk Bal tarafından yazılı olarak cevaplandırılmasını
saygılarımla arz ederim.
  6.9.2000
  Zeki
Ünal
  Karaman
Karaman-Merkez-Tavşanlı
köyü sakinleri yeni yerleşim yerlerinin parselasyonlarının bittiğini,
tapularının verildiğini ancak parasız oldukları için evlerini yapamadıklarını
belirterek, Toplu Konuttan kredi temini ve konut kooperatiflerinin köylerde
kurulup kurulamayacağı konularında aydınlatılmalarını ve bu imkânlardan
yararlanmak istediklerini, ayrıca benzer sorunların birçok köyde gözlendiğini
de ifade etmektedirler.
Sorum şudur.
Bu konudaki sorunun
çözümü için, Bakanlığınızda nasıl bir çalışma yapılacaktır?
 T.C.
 Devlet Bakanlığı 17.10.2000
 Sayı : B.02.0.008/00881
Türkiye
Büyük Millet Meclisi
Genel
Sekreterliğine
İlgi : Türkiye Büyük
Millet Meclisi Başkanlığının 6.10.2000 tarih ve
A.01.0.GNS.0.10.00.02-7/2451-6642/16672 sayılı yazınız.
İlgi yazınıza istinaden
Karaman Milletvekili Zeki Ünal’ın Karaman-Merkez-Tavşanlı Köyü Konut Sorununa
ilişkin 7/2451 Esas Nolu yazılı soru önergesine verilen cevap ekte sunulmuştur.
Bilgilerinizi ve gereğini
arz ederim.
  Faruk
Bal
  Devlet
Bakanı
Karaman
Milletvekili Sayın Zeki Ünal’ın sorusuna verilen cevap
Toplu Konut İdaresine
mevzuata uygun olarak başvuran bütün kooperatiflerin talepleri Fon’un finansman
imkânları çerçevesinde karşılanmaktadır.
Karaman-Merkez Tavşanlı
köyündeki vatandaşlarımızın Toplu Konut Fonundan Konut Kredisi kullanılmasına
ilişkin taleplerinin yasal dayanağı mevcuttur.
1993 yılından beri Toplu
Konut Fonu’nun bütçe içine alınmasıyla Fon kaynakları asgarî dü-zeye inmiş ve
Toplu Konut Fonu’na bütçeden aktarılan ödenekleri şehit ailelerine açılmakta
olan konut kredilerini ancak karşılayabilir hale gelmiştir.
Bu nedenle Toplu Konut
İdaresi mevcut yükümlülüklerini gecikmeli olarak yerine getirebilmekte ve yeni
kredi açılmasına halen imkân bulunmamaktadır. Kaldı ki 1999 ve 2000 yıllarında
Fon bütçesinin büyük bir kısmı deprem bölgesinde bulunan kooperatif ve belediye
projelerinin kredilendirilmesinde kullanılmıştır.
2001 Yılı bütçesinde
Toplu Konut Fonu kaynaklarının yeterli olması halinde yeni kredi açılması
mümkün olabilecektir. Bununla birlikte Toplu Konut İdaresi halen “Müşteri
Finansmanı” ve “Hasılat Paylaşımı” gibi yöntemlerle mülkiyetinde bulunan
arsaları değerlendirmeye ve bu yolla Fon’a yeni kaynak sağlamaya çalışmaktadır.
Konut Kredisi talebinde
bulunan kooperatiflerin durumları bu çerçevede değerlendirilmesi gerekmektedir.
Karaman Milletvekili
Sayın Zeki Ünal’ın sözünü ettiği köydeki vatandaşlarımızın kredi
kullanabilmeleri de ancak bu çerçevede gerçekleşebilmektedir.






















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












