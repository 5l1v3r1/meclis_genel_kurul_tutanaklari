



TBMM Tutanak Müdürlüðü




 TÜRKİYE BÜYÜK MİLLET MECLİSİ
 TUTANAK DERGİSİ

 57’nci
Birleşim
 24
Şubat 2019 Pazar

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER

I.- GEÇEN TUTANAK ÖZETİ
II.- GELEN KÂĞITLAR
III.- BAŞKANLIĞIN GENEL KURULA SUNUŞLARI
A) Önergeler
1.- Başkanlıkça, Tekirdağ Milletvekili Mustafa
Şentop’un, TBMM Başkan Vekilliğinden istifa ettiğine ilişkin yazısının
23/2/2019 tarihinde Başkanlığa ulaştığına ilişkin önerge yazısı (4/23) 
2.- Isparta Milletvekili Süreyya Sadi Bilgiç’in, Plan
ve Bütçe Komisyonu üyeliğinden istifa ettiğine ilişkin yazısının 24/2/2019 tarihinde
Başkanlığa ulaştığına ilişkin önerge yazısı (4/24)

IV.- SEÇİMLER
A) Başkanlık Divanında Açık Bulunan Üyeliklere Seçim
1.- TBMM Başkan Vekilliğine seçim

B) Komisyonlarda
Açık Bulunan Üyeliklere Seçim
1.- Plan ve Bütçe Komisyonunda boş bulunan üyeliğe
seçim

C) Türkiye Büyük Millet Meclisi Başkanı Seçimi

V.- OTURUM BAŞKANLARININ KONUŞMALARI
1.- Oturum Başkanı TBMM Geçici Başkanı Celal Adan’ın,
TBMM Başkanlığı seçiminin hayırlı olmasını dilediğine ilişkin konuşması 

VI.- TEBRİK, TEMENNİ VE TEŞEKKÜRLER
1.- TBMM Başkanı Mustafa Şentop’un, Başkan seçilmesi
dolayısıyla teşekkür konuşması
VII.- KİT KOMİSYONU RAPORU
1.- Kamu İktisadi Teşebbüslerinin 2011, 2012, 2013,
2014 Yılları Denetimine İlişkin Raporu
2.- Kamu İktisadi Teşebbüslerinin 2015-2016 Yılları
Denetimine İlişkin Raporu
VIII.- YAZILI SORULAR VE CEVAPLARI
1.- İstanbul Milletvekili Mahmut Tanal'ın, TBMM iktidar
kulisinde bulunan tablolara ilişkin sorusu ve Türkiye Büyük Millet Meclisi
Başkan Vekili Mustafa Şentop’un cevabı (7/8457)
2.- İzmir Milletvekili Murat Bakan'ın, TBMM'ye giriş
yasağı bulunan vatandaşlara ilişkin sorusu ve Türkiye Büyük Millet Meclisi
Başkan Vekili Mustafa Şentop’un cevabı (7/8458)
3.- Konya Milletvekili Fahrettin Yokuş'un, TBMM'de
görevli personelin eğitim amacıyla bazı otellerde görevlendirilmesine ilişkin
sorusu ve Türkiye Büyük Millet Meclisi Başkan Vekili Mustafa Şentop’un cevabı
(7/8459)
24 Şubat 2019 Pazar
BİRİNCİ OTURUM
Açılma Saati: 12.02
BAŞKAN: Geçici Başkan Celal ADAN
KÂTİP
ÜYELER: Mustafa AÇIKGÖZ (Nevşehir), Rümeysa KADAK (İstanbul)
-----0-----
BAŞKAN
– Türkiye Büyük Millet Meclisinin 57’nci Birleşimini açıyorum.
Toplantı
yeter sayısı vardır, görüşmelere başlıyoruz.
Bildiğiniz
gibi gündemimize göre “Seçim” kısmındaki işleri yapacağız. Bu sebeple gündem
dışı konuşmalar olmayacaktır. 
Başkanlığın
Genel Kurula sunuşları vardır. 
III.- BAŞKANLIĞIN GENEL KURULA SUNUŞLARI
A) Önergeler
1.- Başkanlıkça, Tekirdağ Milletvekili Mustafa
Şentop’un, TBMM Başkan Vekilliğinden istifa ettiğine ilişkin yazısının 23/2/2019
tarihinde Başkanlığa ulaştığına ilişkin önerge yazısı (4/23)
BAŞKAN – Sayın milletvekilleri, Tekirdağ
Milletvekili Sayın Mustafa Şentop’un Türkiye Büyük Millet Meclisi Başkan Vekilliğinden
istifasına ilişkin yazısı 23/2/2019 tarihinde Başkanlığımıza ulaşmıştır.
2.- Isparta Milletvekili Süreyya Sadi Bilgiç’in, Plan
ve Bütçe Komisyonu üyeliğinden istifa ettiğine ilişkin yazısının 24/2/2019
tarihinde Başkanlığa ulaştığına ilişkin önerge yazısı (4/24)
BAŞKAN
– Isparta Milletvekili Sayın Süreyya Sadi Bilgiç’in Plan ve Bütçe Komisyonu
üyeliğinden istifasına dair yazısı 24/2/2019 tarihinde Başkanlığımıza
ulaşmıştır. 
Bilgilerinize
sunulmuştur.
Alınan
karar gereğince gündemin “Seçim” kısmına geçiyoruz.
IV.- SEÇİMLER
A) Başkanlık Divanında Açık Bulunan Üyeliklere Seçim
1.- TBMM Başkan Vekilliğine seçim 
BAŞKAN
– Boş bulunan ve Adalet ve Kalkınma Partisi Grubuna düşen Türkiye Büyük Millet
Meclisi Başkan Vekilliği için Isparta Milletvekili Süreyya Sadi Bilgiç aday
gösterilmiştir.
Kabul
edenler… Kabul etmeyenler… Kabul edilmiştir.
B) Komisyonlarda
Açık Bulunan Üyeliklere Seçim
1.- Plan ve Bütçe Komisyonunda boş bulunan üyeliğe
seçim
BAŞKAN
– Plan ve Bütçe Komisyonunda boş bulunan, Adalet ve Kalkınma Partisi Grubuna
düşen 1 üyelik için Mersin Milletvekili Lütfi Elvan aday gösterilmiştir.
Kabul
edenler… Kabul etmeyenler… Kabul edilmiştir.
Malum olduğu üzere şimdi Türkiye Büyük Millet Meclisi
Başkanı seçimini yapacağız.
V.- OTURUM BAŞKANLARININ KONUŞMALARI
1.- Oturum Başkanı TBMM Geçici Başkanı Celal Adan’ın,
TBMM Başkanlığı seçiminin hayırlı olmasını dilediğine ilişkin konuşması 
BAŞKAN - Değerli milletvekilleri, Meclis Başkanlığı,
milletimizin ay ve yıldızını göğe yükseltmek, işgalcilerin hayallerini toprağa
gömmek için Gazi Mustafa Kemal Paşa’nın üstlendiği bir vazifedir. 
Türkiye Büyük Millet Meclisi Başkanlığı, Türk
milletinin Kurtuluş Savaşı’nı yöneten, tarihi şanla dolu bir makamdır. Bunun
seçimini yapıyoruz, hayırlı olsun.
IV.- SEÇİMLER (Devam)
C) Türkiye Büyük Millet Meclisi Başkanı Seçimi
BAŞKAN
- Türkiye Büyük Millet Meclisi Başkanlığı için aday gösterme önergeleri vardır,
müracaat sırasına göre okutuyorum:
21/2/2019
Türkiye Büyük Millet Meclisi
Başkanlığına
Anayasa’nın 94’üncü, TBMM İçtüzüğü’nün 10’uncu ve
12’nci maddeleri uyarınca 27’nci Dönem birinci devre boşalan Türkiye Büyük
Millet Meclisi Başkanlığı için yapılacak seçimde İstanbul Milletvekili Engin
Altay’ı aday olarak gösteriyoruz.
Gereğini arz ve talep ederiz.
Saygılarımızla. 
 Özgür Özel  Engin
Özkoç
 Manisa  Sakarya

(CHP sıralarından alkışlar)
Türkiye Büyük Millet Meclisi
Başkanlığına
27’nci Yasama Dönemi Türkiye Büyük Millet Meclisi
Başkanlığına Gaziantep Milletvekili Sayın İmam Hüseyin Filiz’i aday
gösteriyoruz.
Gereğinin yapılmasını arz ederiz. 24/2/2019

 Yavuz Ağıralioğlu Lütfü
Türkkan Orhan Çakırlar
 İstanbul Kocaeli Edirne
 Ayhan Erel Behiç
Çelik Fahrettin Yokuş
 Aksaray Mersin Konya
 İsmail Tatlıoğlu Hasan
Subaşı Ahmet Çelik 
 Bursa Antalya İstanbul
 Aytun Çıray Dursun
Müsavat Dervişoğlu Aylin Cesur
 İzmir İzmir Isparta
 Enez Kaplan Durmuş
Yılmaz Şenol Bal
 Tekirdağ Ankara Ankara
 Koray Aydın Hayrettin
Nuhoğlu Ayhan Altıntaş
 Ankara İstanbul Ankara
 Aydın Adnan Sezgin Feridun
Bahşi Mehmet Metanet Çulhaoğlu
 Aydın Antalya Adana
 Metin Ergun İsmail
Koncuk Hüseyin Örs
 Muğla Adana Trabzon
 Ümit Dikbayır Ümit
Beyaz  Muhammet Naci Cinisli
 Sakarya İstanbul Erzurum

(İYİ
PARTİ sıralarından alkışlar)
Türkiye Büyük Millet Meclisi Başkanlığına
Anayasa’nın
94’üncü, TBMM İçtüzüğü’nün 10’uncu maddesi gereğince 24 Şubat 2019 tarihinde
yapılacak TBMM Başkanı seçiminde Tekirdağ Milletvekilimiz Mustafa Şentop’u aday
gösteriyoruz. 
Gereğini
arz ederiz. 

 Mehmet Naci Bostancı Mehmet
Muş Bülent Turan
 Ankara İstanbul Çanakkale
 Özlem Zengin Muhammet
Emin Akbaşoğlu Cahit Özkan
 Tokat Çankırı Denizli

(AK
PARTİ sıralarından alkışlar) 
Türkiye Büyük Millet Meclisi Başkanlığına
Türkiye
Büyük Milet Meclisi Başkanlığı için 24 Şubat 2019 günü yapılacak olan seçimde
aday olmak istiyorum.
Gereğini
arz ederim. 22/2/2019
 Mustafa Şentop
 Tekirdağ
(AK
PARTİ sıralarından alkışlar) 
22/2/2019
Türkiye Büyük Millet Meclisi Başkanlığına
Anayasa’nın
94’üncü ve TBMM İç Tüzüğü’nün 10’uncu maddesi uyarınca 27’nci Dönem birinci
devre boşalan Türkiye Büyük Millet Meclisi Başkanlığı için 24/2/2019 tarihinde
yapılacak seçimde İzmir Milletvekili Sayın Serpil Kemalbay Pekgözegü’yü aday
olarak gösteriyoruz. 
Gereğini
saygılarımızla arz ederiz
 Fatma Kurtulan Mahmut
Toğrul Erol Katırcıoğlu
 Mersin Gaziantep İstanbul

 Hüseyin
Kaçmaz
 Şırnak
(HDP
sıralarından alkışlar)
Türkiye Büyük Millet Meclisi Başkanlığına
Anayasa’mızın
94’üncü, TBMM İçtüzüğü’nün 10’uncu maddesi gereğince 27’nci Dönem birinci devre
kalan süreyi tamamlamak üzere 24 Şubat 2019 tarihinde yapılacak Türkiye Büyük
Millet Meclisi Başkanlığı seçiminde aday olmak istiyorum. 
Gereğini
arz ederim. 22/2/2019
 Nevzat Şatıroğlu
 İstanbul
BAŞKAN
– Sayın milletvekilleri, Türkiye Büyük Millet Meclisi Başkan adaylığından
çekilmeye dair bir dilekçe vardır, okutuyorum: 
Türkiye Büyük Millet Meclisi Başkanlığına 
Türkiye
Büyük Millet Meclisi Başkan adaylığından çekiliyorum, gereğini arz ederim. 24
Şubat 2019
 Nevzat Şatıroğlu
 İstanbul
BAŞKAN
– Bilgilerinize sunulmuştur. 
Meclis
Başkanlığı için aday isimlerini, seçim çevrelerinin alfabetik sırasına göre
mühürlü oy pusulasında yer aldığı şekliyle okutuyorum:
İmam
Hüseyin Filiz (Gaziantep)
Engin
Altay (İstanbul)
Serpil
Kemalbay Pekgözegü (İzmir)
Mustafa
Şentop (Tekirdağ)
BAŞKAN
– Sayın milletvekilleri, Anayasa’nın 94’üncü maddesinin dördüncü fıkrası
uyarınca Başkan seçimi gizli oyla yapılacaktır.
Başkan
seçilebilmek için ilk iki oylamada üye tam sayısının üçte 2 çoğunluğu yani en
az 400 oy, üçüncü oylamada üye tam sayısının salt çoğunluğu yani en az 301 oy
aranacaktır. Üçüncü oylamada salt çoğunluk sağlanamazsa bu oylamada en çok oy
alan iki aday için dördüncü oylama yapılacak ve dördüncü oylamada en fazla oy
alan aday Başkan seçilmiş olacaktır.
Gizli
oylamanın ne şekilde yapılacağını arz ediyorum: Sağımda yer alan Komisyon
sırasında birinci sıradaki kâtip üye Adana’dan başlayarak İstanbul’a kadar, ikinci
sırada yer alan kâtip üye İzmir’den başlayarak Zonguldak’a kadar adı okunan
milletvekillerine mühürlü oy pusulası ile zarf verecek ve milletvekillerinin
adını defterden işaretleyecektir.
Oyunu
kullanacak sayın milletvekili mühürlü oy pusulasını ve zarfı aldıktan sonra oy
kabinine girecek, oy pusulasında adı yazılı adaylardan hangisine oy verecekse o
adayın adının önündeki kareyi çarpı işaretiyle işaretleyip oy pusulasını
kabinde zarfa koyduktan sonra Başkanlık Divanı kürsüsünün önüne konulan oy kupalarına
atacaktır.
Sayın
milletvekillerinin oylamanın gizliliği noktasında gerekli hassasiyeti
göstermelerini rica ediyorum.
Sayın
üyelerin oylamada dikkat edecekleri hususları arz ediyorum: Oy kullanırken
pusuladaki adaylardan sadece birinin adının önündeki kare işaretlenecektir.
Birden fazla adayın işaretlendiği oy pusulaları geçersiz sayılacaktır.
Kabinlere
aynı renk tükenmez kalemler konulmuştur. Sayın üyeler bu kalemleri
kullanacaklardır.
Oy
pusulasında adayların adının önünde yer alan kare dışında herhangi bir işaret,
imza veya karalama bulunması durumunda oy geçersiz sayılacaktır.
Sayın
kâtip üyelerin yerlerini almalarını rica ediyorum.
Mühürlü
oy pusulaları ve zarfları sayın kâtip üyelere teslim edilsin.
Sayın
milletvekilleri, oylamanın sayım ve dökümü için ad çekme suretiyle 5 kişilik
bir tasnif komisyonu tespit ediyorum. Tasnif komisyonuna seçilen üyeler oylama
işlemi bittikten sonra komisyon sıralarında yerlerini alacaklardır.
Erdoğan
Toprak?
ÖZGÜR
ÖZEL (Manisa) – Mazeretli efendim.
BAŞKAN
– Erdoğan Bey yok.
Kemal
Bülbül, Antalya? Burada.
Recep
Şeker, Karaman? Burada.
İsmail
Faruk Aksu, İstanbul? Burada.
Tuma
Çelik, Mardin? Burada.
Hülya
Nergis, Kayseri? Burada.
Sayın
milletvekilleri, şimdi oylamaya Adana ilinden başlıyoruz. 
(Oylar
toplandı)
BAŞKAN
– Sayın milletvekilleri, oyunu kullanmayan sayın üye var mı? Oy kullanmayan
yok. 
Oylama
işlemi bitmiştir. 
Oy
kupaları kaldırılsın. 
Tasnif
Komisyonu üyeleri lütfen yerlerini alsınlar.
Tasnif
Komisyonu üyelerinin adlarını tekrar okutuyorum: Kemal Bülbül, Antalya; Recep
Şeker, Karaman; İsmail Faruk Aksu, İstanbul; Tuma Çelik, Mardin; Hülya Nergis,
Kayseri. 
(Oyların
ayrımı yapıldı)
BAŞKAN
– Sayın milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi Başkanlığına
27’nci
Yasama Dönemi Türkiye Büyük Millet Meclisi Başkanı seçimi için yapılan 1’inci
tur oylamaya (528) üye katılmış, kullanılan oyların dağılımı aşağıda
gösterilmiştir.
Saygıyla
arz olunur.
Tasnif Komisyonu

 Kemal Bülbül Recep
Şeker İsmail Faruk Aksu
 Antalya Karaman İstanbul
 Tuma Çelik Hülya
Nergis
 Mardin Kayseri

Gaziantep
Milletvekili İmam Hüseyin Filiz 35 oy
İstanbul
Milletvekili Engin Altay 120 oy
İzmir
Milletvekili Serpil Kemalbay Pekgözegü 45 oy
Tekirdağ
Milletvekili Mustafa Şentop 322 oy
Boş Yok
Geçersiz 6
oy
Toplam 528
oy
BAŞKAN
– Sayın milletvekilleri, bu sonuca göre, Türkiye Büyük Millet Meclisi Başkanının
seçimi için yapılan 1’inci oylamada Anayasa’da öngörülen üçte 2 oy çoğunluğu
bulunamamıştır.
Birleşime
on dakika ara veriyorum.
Kapanma Saati: 13.13
İKİNCİ OTURUM
Açılma Saati: 13.29
BAŞKAN: Geçici Başkan Celal ADAN
KÂTİP
ÜYELER: Mustafa AÇIKGÖZ (Nevşehir), Rümeysa KADAK (İstanbul)
-----0-----
BAŞKAN
– Sayın milletvekilleri, 57’nci Birleşiminin İkinci Oturumunu açıyorum.
Türkiye
Büyük Millet Meclisi Başkanının seçimine devam ediyoruz. 
Sayın
milletvekilleri, şimdi Türkiye Büyük Millet Meclisi Başkanı seçiminde 2’nci
oylamayı başlatıyoruz. Bu oylamada da üye tam sayısının üçte 2 çoğunluğu, yani
en az 400 oy aranacaktır. 
Sayın
milletvekilleri, oylamaya ilişkin kurallara ve oylamanın gizliliğine yönelik
gerekli açıklamaları ilk oylamada belirtmiştim, gereken hassasiyetin
gösterileceğine inanıyorum. 
Şimdi,
oylamanın sayım ve dökümü için ad çekmek suretiyle 5 kişilik bir tasnif
komisyonu tespit ediyorum. Tasnif komisyonuna seçilen üyeler oylama işlemi
bittikten sonra komisyon sıralarındaki yerlerini alacaklardır. 
Asuman
Erdoğan, Ankara? Yok. 
Salih
Cora, Trabzon? Yok.
Zehra
Taşkesenlioğlu, Erzurum? Burada.
Hüseyin
Yıldız, Aydın?
ÖZGÜR
ÖZEL (Manisa) – Burada efendim, görev yapar, burada. 
BAŞKAN
– Burada mı?
ÖZGÜR
ÖZEL (Manisa) – Burada efendim, görev yapar.
BAŞKAN
– Tamam, peki.
Fuat
Köktaş, Samsun? Burada. 
Ömer
Faruk Gergerlioğlu, Kocaeli? Burada.
Gürsel
Tekin, İstanbul? 
ÖZGÜR
ÖZEL (Manisa) – Burada efendim, görev yapar. 
BAŞKAN
– Burada.
Lütfen,
ikinci oylamada kullanılacak zarflar ve mühürlü oy pusulaları kâtip üyelere
verilsin.
Sayın
milletvekilleri, şimdi, oylamaya Adana ilinden başlıyoruz. 
(Oylar
toplandı)
BAŞKAN
– Oyunu kullanmayan sayın üye var mı değerli arkadaşlar? Oy kullanmayan yok. 
Oylama
işlemi bitmiştir. 
Oy
kupaları kaldırılsın. 
Tasnif
Komisyonu üyeleri lütfen yerlerini alsınlar.
Tasnif
Komisyonu üyelerinin adlarını tekrar okutuyorum: Zehra Taşkesenlioğlu, Erzurum;
Hüseyin Yıldız, Aydın; Fuat Köktaş, Samsun; Ömer Faruk Gergerlioğlu, Kocaeli;
Gürsel Tekin, İstanbul. 
(Oyların
ayrımı yapıldı)
BAŞKAN
- Sayın milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi Başkanlığına
27’nci Yasama
Dönemi Türkiye Büyük Millet Meclisi Başkanı seçimi için yapılan 2’nci tur
oylamaya 544 üye katılmış, kullanılan oyların dağılımı aşağıda gösterilmiştir.
Saygıyla arz
olunur.
Tasnif Komisyonu

 Zehra Taşkesenlioğlu Hüseyin
Yıldız Fuat Köktaş
 Erzurum Aydın Samsun
 Ömer Faruk Gergerlioğlu Gürsel
Tekin
 Kocaeli İstanbul

Gaziantep
Milletvekili İmam Hüseyin Filiz : 35 oy
İstanbul
Milletvekili Engin Altay : 126
oy
İzmir
Milletvekili Serpil Kemalbay Pekgözegü : 46 oy
Tekirdağ
Milletvekili Mustafa Şentop : 333 oy
Boş :Yok
Geçersiz :
4 oy
Toplam :
544 oy
BAŞKAN
– Sayın milletvekilleri, bu sonuca göre Türkiye Büyük Millet Meclisi Başkanı
seçiminin 2’nci oylamasında Anayasa’da öngörülen üçte 2 oy çoğunluğu
bulunamamıştır.
Birleşime
beş dakika ara veriyorum.
Kapanma Saati: 14.26
ÜÇÜNCÜ OTURUM
Açılma Saati: 14.40
BAŞKAN: Geçici Başkan Celal ADAN
KÂTİP
ÜYELER: Mustafa AÇIKGÖZ (Nevşehir), Rümeysa KADAK (İstanbul)
-----0-----
BAŞKAN
– 57’nci Birleşimin Üçüncü Oturumunu açıyorum.
Türkiye
Büyük Millet Meclisi Başkanı seçimine devam ediyoruz. 
Sayın
milletvekilleri, şimdi Türkiye Büyük Millet Meclisi Başkanı seçiminde 3’üncü
oylamaya başlıyoruz. 3’üncü oylamada salt çoğunluk sağlanamazsa, bu oylamada en
çok oy alan 2 aday için 4’üncü oylama yapılacak ve 4’üncü oylamada en fazla oy
alan aday Başkan seçilmiş olacaktır.
Sayın
milletvekilleri, oylamaya ilişkin kuralları ve oylamanın gizliliğine yönelik
gerekli açıklamaları ilk oylamada belirtmiştim, gereken hassasiyetin
gösterileceğine inanıyorum. 
Şimdi
oylamanın sayımı ve dökümü için ad çekmek suretiyle 5 kişilik bir tasnif
komisyonu tespit ediyorum. Tasnif komisyonuna seçilen üyeler oylama işlemi
bittikten sonra komisyon sıralarındaki yerlerini alacaklardır. 
Semiha
Ekinci, Sivas? Burada.
Hacı
Bayram Türkoğlu, Hatay? Burada.
Filiz
Kerestecioğlu Demir, Ankara? Yok.
Ceyda
Çetin Erenler, Kütahya? Yok. 
Alev
Dedegil, İstanbul? Burada.
Mustafa
Hilmi Dülger, Kilis? Yok.
Şevin
Coşkun, Muş? Burada.
Sevda
Erdan Kılıç, İzmir? 
ÖZGÜR
ÖZEL (Manisa) – Burada efendim, burada.
BAŞKAN
– Lütfen üçüncü oylamada kullanılacak zarflar ve mühürlü oy pusulaları kâtip
üyelere verilsin.
Sayın
milletvekilleri, şimdi oylamaya Adana ilinden başlıyoruz.
(Oylar
toplandı)
BAŞKAN
– Sayın milletvekilleri, oyunu kullanmayan sayın üye var mı? Yok. 
Oylama
işlemi bitmiştir. 
Oy
kupaları kaldırılsın.
Tasnif
Komisyonu üyeleri lütfen yerlerini alsınlar.
Tasnif
Komisyonu üyelerinin adlarını tekrar okutuyorum: 
3’üncü
tur Tasnif Komisyonu: Semiha Ekinci, Sivas; Hacı Bayram Türkoğlu, Hatay; Alev
Dedegil, İstanbul; Şevin Coşkun, Muş; Sevda Erdan Kılıç, İzmir.
(Oyların
ayrımı yapıldı)
BAŞKAN
- Sayın milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi Başkanlığına
27’nci
Yasama Dönemi Türkiye Büyük Millet Meclisi Başkanı seçimi için yapılan 3’üncü
tur oylamaya 542 üye katılmış, kullanılan oyların dağılımı aşağıda
gösterilmiştir.
Saygıyla
arz olunur.
Tasnif Komisyonu

 Semiha Ekinci Hacı
Bayram Türkoğlu Alev Dedegil 
 Sivas Hatay İstanbul 
Şevin Coşkun Sevda
Erdan Kılıç
 Muş İzmir

Gaziantep
Milletvekili İmam Hüseyin Filiz : 33 oy 
İstanbul
Milletvekili Engin Altay : 124 oy

İzmir
Milletvekili Serpil Kemalbay Pekgözegü : 46 oy
Tekirdağ
Milletvekili Mustafa Şentop : 336 oy
Boş :
Yok
Geçersiz :
3 oy 
Toplam :
542 oy (AK PARTİ sıralarından ayakta alkışlar, MHP sıralarından alkışlar)
BAŞKAN
– Sayın milletvekilleri, bu sonuca göre Tekirdağ Milletvekili Mustafa Şentop
3’üncü oylamada Anayasa’da öngörülen çoğunluğu sağlamış ve 336 oyla Türkiye
Büyük Millet Meclisi Başkanı seçilmiştir; kendilerini tebrik eder, başarılar
dilerim. (AK PARTİ, CHP, MHP ve İYİ PARTİ sıralarından alkışlar) 
Sayın
Başkan teşekkür için söz istemiştir.
Buyurun
Sayın Şentop. (AK PARTİ, CHP, MHP ve İYİ PARTİ sıralarından alkışlar) 
VI.- TEBRİK, TEMENNİ VE TEŞEKKÜRLER
1.- TBMM Başkanı Mustafa Şentop’un, Başkan seçilmesi
dolayısıyla teşekkür konuşması 
TÜRKİYE
BÜYÜK MİLLET MECLİSİ BAŞKANI MUSTAFA ŞENTOP (Tekirdağ) – Sayın Başkan, değerli
milletvekilleri; her şeyden evvel, dünya tarihinin müstesna siyasi kurumlarının
başında gelen Türkiye Büyük Millet Meclisinin Başkanlığına seçmek suretiyle
hakkımda göstermiş olduğunuz itimat ve teveccüh için müteşekkirim ve
minnettarım. 
Bu,
benim için çok büyük bir mazhariyettir. Bugün yüce heyetinizin oylarında
tecelli etmiş olan, aziz milletimizin de itimadıdır. Bunu, hep birlikte
giriştiğimiz, millet yolunda hizmet için bahşedilmiş bir vesile, bir zemin
olarak görüyorum. Bu millet itimadının bana yüklediği mesuliyet, biliyorum ve
hepiniz de bilirsiniz ki pek ağırdır. Sizlerin yardım ve desteğinin devamı, bu
ağır mesuliyetin yerine getirilmesinde en büyük yardımcım olacaktır. Cenab-ı
Hak beni sizlere ve aziz milletimize karşı mahcup etmesin. (AK PARTİ
sıralarından alkışlar) 
Sayın
Başkan, değerli milletvekilleri; şüphesiz bu yüce Meclis çatısı altında bu işi,
bu görevi yapacak pek çok değerli arkadaşımız var ama malumunuz, bu seçim
süreçlerinin belli bir mekanizması var, o süreçler içerisinde nihayetinde
Mecliste tecelli eden irade budur.
Seçime
katılan bütün arkadaşlarımıza, bu işi yapabilecek bütün arkadaşlarımıza ve
tabii ki bütün heyetinize ayrıca teşekkür ediyorum. 
Dünya
tarihinde birçok ülkede temel siyasi kurumlar bazı büyük olaylar neticesinde
ortaya çıkmıştır. Çoğu zaman devletler kurulmuş, sonra temel siyasi kurumlarını
oluşturmuşlardır. Dünya parlamentoları için de aynı durum söz konusudur.
Savaşlar, ihtilaller, isyanlar, farklı toplum kesimlerinin çatışması, bilahare
anlaşması, uzlaşması suretiyle ortaya çıkan siyasi durumlar sonrasında
parlamentolar kurulmuştur. Tabiri caizse önce devlet ve hükûmetler sonra
parlamentolar oluşturulmuştur.
Türkiye
Büyük Millet Meclisimizin kaderi ise farklıdır. Önce Meclisimiz oluşmuş sonra
siyasi iktidar, Hükûmet ve devlet yeniden teşkil edilmiştir. Bu bakımdan,
Türkiye Büyük Millet Meclisi, sadece anayasa hukukundaki teknik anlamıyla bir
kurucu Meclis değildir, aynı zamanda hukuku, devleti, siyaseti yeniden inşa
eden bir kurucu Meclistir. Yüce Meclisimizi dünyadaki diğer parlamentolardan
ayıran en önemli vasıf, fârık vasıf budur. 
Bu
Meclis aynı zamanda Gazi Meclistir. Gazilik sıfatını kâmil manada hak ederek
taşıyan yegâne Meclis, çatısı altında bulunmakla iftihar ettiğimiz Türkiye
Büyük Millet Meclisidir. Başta Gazi Mustafa Kemal Atatürk olmak üzere,
istisnasız hepsini rahmetle, minnetle ve şükranla andığımız Birinci Meclisin
milletvekilleri sadece bir yasama organı olarak çalışmamış, destansı istiklal
mücadelemizi de yönetmiş ve yürütmüşlerdir. Polatlı yakınlarından gelen çatışma
ve top sesleri arasında faaliyetlerini sürdüren o müstesna Meclisin üyeleri,
her şart altında görev yapmanın, imanın, azmin, kararlılığın ve istiklal
iradesinin en güzel örneklerini göstermişlerdir. Yıllar sonra, 15 Temmuz
2016’da yaşanan hain darbe ve işgal girişimi karşısında bu yüce Meclis gazi
unvanını nasıl hak ettiğini bir daha göstermiş ve ikinci defa gazilik sıfatını
kazanmıştır. Darbeci hainler milleti hedef alırken, milleti gerçek manada
temsil eden Türkiye Büyük Millet Meclisine ve milletimizin oylarıyla seçilmiş
Cumhurbaşkanlığı makamına saldırmışlardır. Burada hep beraber
milletvekillerimiz darbeye karşı ortak duruş sergilemişler, Gazi Meclise
yakışan tavra sahip çıkmışlardır. 
Bu
vesileyle, millî iradeye ve bizzat vatanımıza yönelen bu alçakça saldırıda
şehit olan kardeşlerimize Allah’tan rahmet diliyorum. Bu hain saldırının boşa
çıkartılmasında milletimize liderlik eden, Türkiye'nin bağımsızlığını, millî
bekasını ve kendisi kalarak büyümesi hedefini bir ufuk olarak hepimizin önüne
koyan Cumhurbaşkanımız Sayın Recep Tayyip Erdoğan’a en derin hürmet ve
şükranlarımı arz ediyorum. (AK PARTİ sıralarından alkışlar) 
Başlangıcından
bugünlere, bütün zor zamanlarda milletimizin ümidi daima bu yüce Meclis
olmuştur. Bugün de bu Meclis, aziz milletimizin iradesinin tecelligâhı, en zor
zamanlarda ümit bağladığı bir kurum, devletimizin ve siyasetin teminatı,
demokrasinin kalbidir. 
Sayın
Başkan, değerli milletvekilleri; bize düşen en önemli görev, şanla, şerefle,
kahramanlık ve vatanperverlikle mazisi şekillenmiş bu yüce Meclise layık olmak,
Meclisimizin itibarını gözümüz gibi korumak, bu itibara halel getirecek her
şeyden titizlikle kaçınmaktır. Milletvekilleri olarak bu kutsal mekânı ortak
aklın, millet maslahatının ve çözüm üretmenin, medenice konuşmanın ve
tartışmanın merkezi hâline getirmek vazifemiz olmalıdır. Faydasız, sonuçsuz
tartışmalarla birbirimizi yorarak tükettiğimiz zamanın en önemli kaybımız
olduğunu hiçbirimizin unutmaması gerekir. Sizler görevlerinizi yerine
getirirken ben de üzerime düşen görevleri Meclisimizin tamamını, hepinizi
temsil etme şerefinin gereği olarak adalet ve tarafsızlık anlayışı içerisinde
ve yoğun çalışmalarımızın her aşamasında karşılıklı anlayışın canlı tutulması
inancıyla yürüteceğim. 
Sözlerime
son verirken Gazi Meclisimizin açıldığı 23 Nisan 1920’den bugüne kadar başta
Gazi Mustafa Kemal Atatürk olmak üzere, görev üstlenmiş bütün Meclis
başkanlarımızı saygıyla selamlıyorum. Başlangıçtan bugüne yüce Mecliste
milletvekili olarak görev yapmış bütün siyasetçilerimizi, ölenlerine Allah'tan
rahmet, hayatta olanlarınaysa sağlık ve afiyetler dileyerek şükranla yâd
ediyorum. Allah milletimizin yâr ve yardımcısı olsun.
Yüce
heyetinizi ve sizlerin şahsında, egemenliğin kayıtsız ve şartsız sahibi olan
aziz milletimizi saygıyla selamlıyorum. 
Teşekkür
ederim. (Alkışlar) 
BAŞKAN
– Sayın milletvekilleri, gündemimizdeki konular tamamlanmıştır. 
Alınan
karar gereğince, denetim konuları ve kanun teklifleri ile komisyonlardan gelen
diğer işleri sırasıyla görüşmek için 27 Mart 2019 Çarşamba günü saat 14.00’te
toplanmak üzere birleşimi kapatıyorum. 
Kapanma Saati: 15.38
VII.- KİT KOMİSYONU RAPORU (C)
1.- Kamu İktisadi Teşebbüslerinin 2011,2012,2013,2014
Yılları Denetimine İlişkin Raporu
2.- Kamu İktisadi Teşebbüslerinin 2015-2016 Yılları
Denetimine İlişkin Raporu




C
Kit Komisyonu Raporları tutanağa eklidir.




