






DÖNEM : 22





DÖNEM
: 22 CİLT : 1 YASAMA YILI : 1



T. B. M. M.
TUTANAK DERGİSİ


2 nci Birleşim
19 . 11 . 2002 Salı


İ
Ç İ N D E K İ L E R
   Sayfa 

I. - GEÇEN TUTANAK ÖZETİ
II. -
BAŞKANLIĞIN GENEL KURULA SUNUŞLARI
A) ÇEŞİTLİ
İŞLER
1.- Milletvekillerinin andiçmesi 
B)
TEZKERELER VE ÖNERGELER
1.- Bülent Ecevit başkanlığındaki Bakanlar
Kurulunun istifasının kabulüne; yeni hükümet kuruluncaya kadar Bakanlar
Kurulunun görevine devamının rica edildiğine ilişkin Cumhurbaşkanlığı tezkeresi
(3/1)
2.- Bakanlar Kurulunun yeniden kurulması
için, Kayseri Milletvekili Abdullah Gül'ün görevlendirildiğine ilişkin
Cumhurbaşkanlığı tezkeresi (3/2)
3.- Başbakan Abdullah Gül tarafından
oluşturulan Bakanlar Kuruluna seçilen üyelerin atandıklarına ilişkin
Cumhurbaşkanlığı tezkeresi (3/3)
III.-
ÖNERİLER
A) DANIŞMA
KURULU ÖNERİLERİ
1.- Türkiye Büyük Millet Meclisi Başkanı
seçiminin 19.11.2002 tarihli 2 nci Birleşimde (bugün) yapılmasına ve çalışma
süresi dolduğu takdirde Başkan seçiminin tamamlanmasına kadar çalışma süresinin
uzatılmasına ilişkin Danışma Kurulu önerisi
2.- Genel Kurulun 20.11.2002 Çarşamba ve
21.11.2002 Perşembe günlerinde toplanmamasına ve Hükümet Programının okunması
için Genel Kurulun 23.11.2002 Cumartesi günü saat 15.00'te özel gündemle
toplanmasına ilişkin Danışma Kurulu önerisi
IV.-
SEÇİMLER
1.- Türkiye Büyük Millet Meclisi Başkanı
seçimi


I. – GEÇEN
TUTANAK ÖZETİ

TBMM Genel Kurulu saat 15.00'te açılarak
üç oturum yaptı.
İstiklâl Marşı okundu.
TBMM Geçici Başkanı Şükrü Mustafa Elekdağ,
Türkiye Büyük Millet Meclisinin bu yasama döneminde yapacağı hizmetlerin
milletimize refah ve mutluluk getirmesini ve milletvekillerine, yapacakları
hizmet ve çalışmalarda üstün başarılar dileyen bir konuşma yaptı.
Geçici Başkan İstanbul Milletvekili Şükrü
Mustafa Elekdağ'dan başlanarak, milletvekilleri, seçim çevresi ve soyadları
alfabetik sırasına göre andiçtiler.
Andiçme sırası Ankara İli
milletvekillerine geldiğinde, Atatürk için 1 dakikalık saygı duruşunda
bulunuldu.
TBMM Başkanlığı için gösterilecek
adaylarla ilgili olarak Geçici Başkanlıkça açıklamada bulunuldu.
TBMM Başkanı seçimini yapmak için, 19
Kasım 2002 Salı günü saat 15.00'te
toplanmak üzere, birleşime 00.47'de son verildi.























Şükrü
  Mustafa Elekdağ













Geçici Başkan










Suat
  Kılıç





Sinan
  Özkan







Samsun





Kastamonu







Geçici Kâtip Üye





Geçici Kâtip Üye





















Mehmet
  Eraslan





Muzaffer
  Külcü







Hatay





Çorum







Geçici Kâtip Üye





Geçici Kâtip Üye



















BİRİNCİ OTURUM
Açılma Saati: 15.00
19 Kasım 2002 Salı
BAŞKAN :Geçici Başkan Şükrü Mustafa ELEKDAĞ
GEÇİCİ KÂTİP ÜYELER: Muzaffer KÜLCÜ (Çorum), Mehmet ERASLAN
(Hatay) 
BAŞKAN - Sayın
milletvekilleri, Türkiye Büyük Millet Meclisinin 2 nci Birleşimini açıyorum. 
Toplantı yetersayısı
vardır. Gündeme geçiyoruz.
Başkanlığın Genel Kurula
sunuşları vardır.
II. – BAŞKANLIĞIN GENEL KURULA SUNUŞLARI
A) ÇEŞİTLİ İŞLER
1. – Milletvekillerinin andiçmesi
BAŞKAN - Anayasamıza
göre, milletvekillerinin göreve başlamadan önce andiçmeleri gerekmektedir.
Şimdi, geçen birleşimde andiçememiş milletvekillerinin adlarını okuyup,
andiçmeye davet edeceğim.
Antalya Milletvekili
Sayın Deniz Baykal, buyurun. (Alkışlar)
(Antalya Milletvekili Deniz
Baykal andiçti)
BAŞKAN - Bursa
Milletvekili Faruk Anbarcıoğlu, buyurun. (Alkışlar)
(Bursa Milletvekili Faruk
Anbarcıoğlu andiçti)
BAŞKAN - Hatay
Milletvekili Sayın İnal Batu, buyurun. (Alkışlar)
(Hatay Milletvekili İnal
Batu andiçti)
BAŞKAN - İstanbul
Milletvekili Sayın Kemal Derviş, buyurun. (Alkışlar)
(İstanbul Milletvekili
Kemal Derviş andiçti) 
BAŞKAN - Sayın
milletvekilleri, Cumhurbaşkanlığının, Bakanlar Kurulunun istifasının kabul
edildiğine ilişkin bir tezkeresi vardır; okutuyorum:
B) TEZKERELER VE ÖNERGELER
1.– Bülent Ecevit başkanlığındaki Bakanlar Kurulunun
istifasının kabulüne; yeni hükümet kuruluncaya kadar Bakanlar Kurulunun
görevine devamının rica edildiğine ilişkin Cumhurbaşkanlığı tezkeresi (3/1)
  4
Kasım 2002
Türkiye Büyük Millet
Meclisi Başkanlığına
İlgi : Başbakanlığın, 4
Kasım 2002 günlü, B.02.0.PPG.0.12-300-01/18 580 sayılı yazısı.
Türkiye Cumhuriyeti
Anayasasının 104 üncü maddesi uyarınca, Bakanlar Kurulunun istifası kabul
edilmiştir. Yeni hükümet kuruluncaya kadar, Bakanlar Kurulunun göreve devamının
rica edildiğini bilgilerinize sunarım. 
  Ahmet
Necdet Sezer
  Cumhurbaşkanı
BAŞKAN - Bilgilerinize
sunulmuştur. 
Sayın milletvekilleri,
Cumhurbaşkanlığının, Bakanlar Kurulunun yeniden kurulması için yapılan
görevlendirmeye ilişkin bir tezkeresi vardır; okutuyorum:
2. – Bakanlar Kurulunun yeniden kurulması için, Kayseri
Milletvekili Abdullah Gül’ün görevlendirildiğine ilişkin Cumhurbaşkanlığı
tezkeresi (3/2)
  16
Kasım 2002
Türkiye Büyük Millet
Meclisi Başkanlığına
İlgi: 4 Kasım 2002 günlü,
B.01.0.KKB.01-08-1-2002-738 sayılı yazımız.
İlgi yazıyla istifası
bildirilmiş olan Bakanlar Kurulunun yeniden kurulması için, Türkiye Cumhuriyeti
Anayasasının 109 uncu maddesi uyarınca, Kayseri Milletvekili Sayın Abdullah Gül
görevlendirilmiştir. 
Seçilecek Bakanların
atanmaları yapıldıktan sonra, Bakanlar Kurulu listesinin ayrıca gönderileceğini
bilgilerinize sunarım. 
  Ahmet
Necdet Sezer
  Cumhurbaşkanı
BAŞKAN - Bilgilerinize
sunulmuştur.
Sayın milletvekilleri,
Cumhurbaşkanlığının, Anayasanın 109 uncu maddesine göre bir tezkeresi vardır;
okutuyorum:
3. – Başbakan Abdullah Gül tarafından oluşturulan Bakanlar
Kuruluna seçilen üyelerin atandıklarına ilişkin Cumhurbaşkanlığı tezkeresi
(3/3)
  18
Kasım 2002
Türkiye Büyük Millet
Meclisi Başkanlığına
İlgi: 16 Kasım 2002
günlü, B.01.0.KKB.01-08-2-2002- 771 sayılı yazımız.
Başbakanın önerisi
üzerine;
1- 3046 Sayılı
Bakanlıkların Kuruluş ve Görev Esasları Hakkında 174 Sayılı Kanun Hükmünde
Kararname ile 13.12.1983 Gün ve 174 Sayılı Bakanlıkların Kuruluş ve Görev
Esasları Hakkında Kanun Hükmünde Kararnamenin Bazı Maddelerinin Kaldırılması ve
Bazı Maddelerinin Değiştirilmesi Hakkında 202 Sayılı Kanun Hükmünde
Kararnamenin Değiştirilerek Kabulü Hakkında Yasanın 4 üncü maddesi uyarınca,
yedi Devlet Bakanının görevlendirilmesi ve bunlardan üçüne Başbakan Yardımcılığı
görevinin verilmesi onaylanmıştır.
2- Yeni Bakanlar
Kurulunda yer alan bakanlıklara, Türkiye Cumhuriyeti Anayasasının 109 uncu
maddesi gereğince ekli listede gösterilen kişiler atanmıştır.
Bilgilerinize sunarım.
  Ahmet
Necdet Sezer
  Cumhurbaşkanı
BAKANLAR KURULU
Adı ve Soyadı Bakanlığın Adı
Abdullah Gül Başbakan
(Alkışlar)
1.- Doç. Dr. Abdüllatif
Şener Devlet
Bakanı ve Başbakan Yardımcısı (Alkışlar)
2.- Mehmet Ali Şahin Devlet Bakanı ve
Başbakan Yardımcısı (Alkışlar)
3.- Ertuğrul Yalçınbayır Devlet Bakanı ve
Başbakan Yardımcısı (Alkışlar)
4.- Prof. Dr. Mehmet
Aydın Devlet
Bakanı (Alkışlar)
5.- Prof. Dr. Beşir
Atalay Devlet
Bakanı (Alkışlar)
6.- Ali Babacan Devlet Bakanı
(Alkışlar)
7.- Kürşat Tüzmen Devlet Bakanı
(Alkışlar)
8.- Cemil Çiçek Adalet Bakanı
(Alkışlar)
9.- Vecdi Gönül Millî Savunma
Bakanı (Alkışlar)
10.- Abdülkadir Aksu İçişleri Bakanı
(Alkışlar)
11.- Yaşar Yakış  Dışişleri Bakanı
(Alkışlar)
12.- Kemal Unakıtan  Maliye Bakanı
(Alkışlar)
13.- Erkan Mumcu  Millî Eğitim
Bakanı (Alkışlar) 
14.- Zeki Ergezen  Bayındırlık ve
İskân Bakanı (Alkışlar)
15.- Prof. Dr. Recep
Akdağ  Sağlık
Bakanı (Alkışlar)
16.- Binali Yıldırım  Ulaştırma Bakanı
(Alkışlar)
17.- Prof. Dr. Sami Güçlü
 Tarım ve
Köyişleri Bakanı (Alkışlar)
18.- Murat Başesgioğlu  Çalışma ve
Sosyal Güvenlik Bakanı (Alkışlar)
19.- Ali Coşkun  Sanayi ve
Ticaret Bakanı (Alkışlar)
20.- Dr. Hilmi Güler Enerji ve Tabiî
Kaynaklar Bakanı (Alkışlar)
21.- Doç. Dr. Hüseyin
Çelik Kültür
Bakanı (Alkışlar)
22.- Güldal Akşit  Turizm Bakanı
(Alkışlar) 
23.- Osman Pepe Orman Bakanı
(Alkışlar)
24.- İmdat Sütlüoğlu  Çevre Bakanı
(Alkışlar)

BAŞKAN - Bilgilerinize
sunulmuştur efendim. 
Sayın milletvekilleri,
Anayasamızın 110 uncu maddesi gereğince, Bakanlar Kurulu programının, hükümetin
kuruluşundan itibaren en geç bir hafta içerisinde okunması gerekmektedir. 
Başbakan Yardımcısı Sayın
Abdüllatif Şener, Sayın Başbakan namına, hükümet programının 25 Kasım pazartesi
gününden önce, hangi gün okunacağını bildirebilir misiniz.
DEVLET BAKANI VE BAŞBAKAN
YARDIMCISI ABDÜLLATİF ŞENER (Sıvas) - Sayın Başkan, hükümet programı 23 Kasım
2002 Cumartesi günü okunacaktır. 
Bilgilerinize sunarım. 
BAŞKAN - Teşekkür ederim
efendim.
SALİH KAPUSUZ (Ankara) -
Tekrar eder misiniz.
BAŞKAN - Hükümet programı
23 Kasım cumartesi günü okunacaktır; Başbakan Yardımcısı Sayın Abdüllatif
Şener, bu hususu, hükümet namına bildirmiştir. Saat 15.00'te tabiatıyla...
Sayın milletvekilleri,
Danışma Kurulunun bir önerisi vardır; önce okutup işleme alacağım, sonra da
oylarınıza sunacağım:
III. – ÖNERİLER
A) DANIŞMA KURULU ÖNERİLERİ
1. – Türkiye Büyük Millet Meclisi Başkanı seçiminin
19.11.2002 tarihli 2 nci Birleşimde (bugün) yapılmasına ve çalışma süresi
dolduğu takdirde Başkan seçiminin tamamlanmasına kadar çalışma süresinin
uzatılmasına ilişkin Danışma Kurulu önerisi
Danışma Kurulu Önerisi
No: 1  Tarihi:
19.11.2002
Türkiye Büyük Millet
Meclisi Başkanı seçiminin bu birleşimde yapılması ve çalışma süresi dolduğu
takdirde Başkan seçilinceye kadar çalışma süresinin uzatılmasının Genel Kurulun
onayına sunulması Danışma Kurulunca uygun görülmüştür.












Şükrü
  Mustafa Elekdağ













Türkiye
  Büyük Millet Meclisi













Geçici
  Başkanı





















Salih
  Kapusuz





Mustafa
  Özyürek







AK
  Parti Grubu Başkanvekili





CHP
  Grubu Başkanvekili




BAŞKAN - Öneriyi
oylarınıza sunuyorum: Kabul edenler... Kabul etmeyenler... Kabul edilmiştir.
Efendim, şimdi, gündemin
"Seçim" kısmına geçiyoruz.
IV. – SEÇİMLER
1. – Türkiye Büyük Millet Meclisi Başkanı Seçimi
BAŞKAN - Gündemimize
göre, Türkiye Büyük Millet Meclisi Başkanının seçimini yapacağız.
Başkanlık için aday
gösterme önergeleri vardır; müracaat sırasına göre okutuyorum:
  18.11.2002
TBMM Başkanlığına
22 nci Dönem Türkiye
Büyük Millet Meclisi Başkanlığına Manisa Milletvekili Sayın Bülent Arınç'ı aday
olarak teklif ediyoruz.
Gereğini saygılarımızla
arz ederiz. 
 Mehmet Ali Şahin Hüseyin Çelik Salih Kapusuz
 İstanbul Van Ankara
(AK Parti sıralarından
alkışlar)
  18
Kasım 2002
TBMM Sayın Başkanlığına
TBMM Başkanlığına
adaylığımı koyuyorum.
Gereken işlemin
yapılmasını arz ederim.
Saygılarımla.
  Önder
Sav
  Ankara
(CHP sıralarından
alkışlar)
BAŞKAN - Bilgilerinize
sunulmuştur. 
Sayın milletvekilleri,
Anayasamızın 94 üncü maddesinin dördüncü fıkrası uyarınca, başkan seçimi gizli
oyla yapılacaktır. 
Başkan seçilebilmek için,
ilk iki oylamada üye tamsayısının üçte iki çoğunluğu; yani, 367 oy, üçüncü
oylamada üye tamsayısının salt çoğunluğu; yani, 276 oy aranacaktır. Üçüncü
oylamada salt çoğunluk sağlanamazsa, bu oylamada en çok oy alan iki aday için
dördüncü oylama yapılacak ve dördüncü oylamada en fazla oy olan aday, başkan
seçilmiş olacaktır.
Gizli oylamanın ne
şekilde yapılacağını arz ediyorum: 
Komisyon ve hükümet
sıralarında yer alan kâtip üyelerden, komisyon sırasındaki kâtip üye, Adana'dan
başlayarak İstanbul'a kadar, hükümet sırasındaki kâtip üye ise İstanbul'dan
Zonguldak'a kadar -Zonguldak dahil- adı okunan milletvekiline mühürlü birleşik
oy pusulası ve zarfı verecek, diğeri ise milletvekilinin adını defterden
işaretleyecektir. 
Oyunu kullanacak sayın
milletvekili, mühürlü birleşik oy pusulası ve zarfı aldıktan sonra oy hücresine
girecek, mühürlü birleşik oy pusulasında adı yazılı adaylardan hangisine oy
verecekse, o adayın adının önündeki kareyi çarpı işaretiyle işaretleyecek,
bundan sonra oy pusulasını hücrede zarfa koyacak, bilahara hücreden çıkacak ve
Başkanlık Divanı kürsüsünün önüne konulan oy kutusuna zarfı atacaktır.
Sayın üyelerin, oylamada
dikkat edecekleri hususları arz ediyorum: 
1.- Oy kullanılırken,
adaylardan sadece birinin adının önündeki kare işaretlenecektir. Birden fazla
adayın işaretlendiği oy pusulaları geçersiz sayılacaktır. 
2.- Hücrelere aynı renk
tükenmez kalemler konulmuştur, sayın üyeler bu kalemleri kullanacaklardır.
3.- Oy pusulasında, oyun
kime ait olduğunu belirleyecek herhangi bir işaret, imza, karalama veya
hücredeki kalemlerden başka renkli bir kalem kullanma gibi durumlarda oy
geçersiz sayılacaktır. Geçerli oy, hiçbir surette işaret taşımayacaktır. 
Sayın kâtip üyelerin
yerlerini almalarını rica ediyorum. 
Birinci oylamada
kullanılacak tek mühürlü oy pusulaları ve zarflar sayın kâtip üyelere teslim
edilsin.
Sayın milletvekilleri,
oylamanın sayım ve dökümü için, adçekme suretiyle, 5 kişilik bir tasnif
komisyonu tespit ediyorum:
Şanlıurfa Milletvekili
Sayın Mahmut Kaplan?.. Burada.
Şanlıurfa Milletvekili
Sayın Sabahattin Cevheri?.. Burada.
İstanbul Milletvekili
Sayın Halide İncekara?.. Burada.
Isparta Milletvekili
Sayın Recep Özel?.. Burada.
İstanbul Milletvekili
Sayın Kemal Unakıtan?.. Kendileri Bakan.
İstanbul Milletvekili
Sayın Mehmet Sevigen?.. Burada.
Tasnif Komisyonuna
seçilen üyelerin adlarını okuyorum: 
Sayın Mahmut Kaplan  (Şanlıurfa)
Sayın Sabahattin Cevheri (Şanlıurfa)
Sayın Recep Özel  (Isparta)
Sayın Mehmet Sevigen  (İstanbul)
Sayın Halide İncekara  (İstanbul)
Sayın milletvekilleri,
Tasnif Komisyonuna seçilen üyeler, oylama işlemi bittikten sonra, komisyon
sıralarındaki yerlerini alacaklardır.
Oylamaya Adana İli
milletvekillerinden başlayacağız.
(Oyların toplanılmasına
başlandı) 
Taner Yıldız...
BAŞKAN - Sayın
milletvekilleri, Devlet Bakanı Sayın Ali Babacan'a vekâleten, Devlet Bakanı
Sayın Beşir Atalay oy kullanacaktır. 
(Oyların toplanmasına
devam edildi) 
BAŞKAN - Sayın
milletvekilleri, oyunu kullanmayan sayın üye var mı? Yok.
Oylama işlemi bitmiştir. 
Oy kupaları kaldırılsın. 
Tasnif komisyonu üyeleri
lütfen yerlerini alsınlar. 
Tasnif komisyonu
üyelerinin adlarını tekrar okuyorum: 
Sayın Mehmet Sevigen  (İstanbul) 
Sayın Mahmut Kaplan  (Şanlıurfa) 
Sayın Sabahattin Cevheri  (Şanlıurfa) 
Sayın Recep Özel  (Isparta) 
Sayın Halide İncekara  (İstanbul) 
(Oyların ayırımı yapıldı)

BAŞKAN - Sayın
milletvekilleri, Tasnif Komisyonu tutanağı gelmiştir; okutuyorum:
Türkiye Büyük Millet
Meclisi Başkanlığına
Türkiye Büyük Millet
Meclisi Başkanı seçimi için yapılan birinci tur oylamaya 546 üye katılmış ve
neticede, aşağıda adları yazılı sayın adaylar, karşılarında gösterilen oyları
almışlardır. 
Saygıyla arz olunur. 






Üye


Üye


Üye







Recep Özel


Halide İncekara


Mehmet Sevigen







Isparta


İstanbul


İstanbul







Üye


Üye










Sabahattin Cevheri


Mahmut Kaplan










Şanlıurfa


Şanlıurfa






Bülent Arınç :  369

Önder Sav :  173

Boş :  3
Geçersiz :  1
Toplam :  546
BAŞKAN - Sayın
milletvekilleri, bu sonuca göre Manisa Milletvekili Sayın Bülent Arınç birinci
oylamada Anayasanın istediği çoğunluğu sağlamış ve 369 oyla Türkiye Büyük
Millet Meclisi Başkanı seçilmiş bulunmaktadır. Kendilerini tebrik eder,
başarılar dilerim. (Alkışlar) 
Sayın Başkan teşekkür
için söz istemişlerdir. 
Buyurun efendim.
(Alkışlar)
TÜRKİYE BÜYÜK MİLLET
MECLİSİ BAŞKANI BÜLENT ARINÇ (Manisa) - Sayın Başkan, değerli milletvekilleri,
değerli misafirler, aziz milletimiz; sizlerin şahsında Türkiye'yi en derin
saygılarımla selamlıyorum.
Egemenlik hakkını elinde
tutan ve bu en temel hakkın hakkaniyetle kullanılması için Türkiye Büyük Millet
Meclisinin her bir üyesine vekâlet veren milletimizi minnetle, saygıyla,
şükranla selamlıyorum.
Meclisimizin Geçici
Başkanı Sayın Şükrü Elekdağ'a ve Divan Heyetine özellikle teşekkür ediyorum. 
23 Nisan 1920'den bugüne
Meclis başkanlığımızı yapmış, başta, Büyük Atatürk olmak üzere, tüm Meclis
başkanlarımızın ölenlerine rahmet, hayatta olanlarına sağlık ve mutluluklar
diliyorum.
Türkiye Büyük Millet
Meclisinin Başkanlığı gibi şerefli bir mevkie beni layık gören Meclisimizin
bütün milletvekillerine şükranlarımı sunuyorum. Beni layık gördüğünüz bu
mekânın önemi, Türkiye'nin derin hatıralarına yaslanan ve hiç unutulmaması
gereken bir şerefi temsil etmesidir. Özellikle, destansı millî mücadelemiz bu
kürsüden yönetilmiş, bu Meclisten idare edilmiştir. Mensubu olmakla iftihar
ettiğimiz bu Meclis, ateş ve barut dumanlarının, top ve gülle seslerinin
arasında, bozkırın ortasında milletimizi yeniden var eden büyük iradenin
anıtlaşmış halidir. Bu büyük anıtın temeline ilk harcı koyan ilk Meclis
Başkanımız Gazi Mustafa Kemal Atatürk başta olmak üzere, ilk Meclisimizin
fedakâr milletvekillerine minnetlerimizi ve şükranlarımızı hassaten ifade
ediyorum. 
Bu makam, millet
iradesine yaslanan, milletin kendi yönetimi olan demokrasimizin en önemli
sembolüdür. 
Bana gösterilen bu
itimada ve bu şerefe, yine milletimiz adına layık olmak için elimden gelen
çabayı esirgemeyeceğim. Bu büyük makamın gerektirdiği büyük sorumluluğu tam bir
tarafsızlıkla ifa edeceğimin bilinmesini isterim. Anayasamızın, İçtüzüğümüzün
ve hukuk kurallarının sıkı sıkıya uygulanması konusunda en büyük hassasiyeti
göstereceğim. Anayasamızda ifadesini bulan cumhuriyetimizin temel ilkelerine
sıkı sıkıya bağlı olma noktasında, elbette, elimden geleni yapacağım. Bu şerefi
bana bahşeden milletimizin hukukunu korumak için, bu yüce makamda şahsıma
gösterilen itimada sonuna kadar layık olmaya çalışacağım.
Türkiye Büyük Millet
Meclisimizin itibarı milletimizin itibarını temsil ediyor. Cumhuriyetimizin
demokrasiyle ve devletimizin hukuk temelleri üzerinde gelişmesi, Büyük Millet
Meclisinin toplumun hukukunu titizlikle korumasına bağlıdır. Bu Meclisin
itibarı milletimizin itibarıdır. Zira, bu Meclis, milletimizin yegâne
istinatgâhıdır, devletimizin ve demokrasimizin teminatıdır. 
Bu şerefli mevkie
seçilmiş olan değerli milletvekilleri, çok kıymetli arkadaşlarım; şahsıma
gösterdiğiniz teveccühün zirvesine beni ulaştırarak, bu yüce makama tensip
buyurmanızın bahtiyarlığını ifade edecek kelime bulmakta zorlanıyorum. Bizi
buraya anamızın ak sütü gibi helal oylarıyla seçip gönderen milletimize hizmet
borcumuz vardır. Aziz milletimizin hassasiyetlerine, ortak değerlerine,
taleplerine çare bulduğumuz oranda borcumuzu da ödemiş olacağız; bu kürsüde en
büyük hedefim bu olacaktır.
Artık, partimizin değil,
bütün Meclisin, dolayısıyla, bütün milletimizin temsilcisi olmam lazım
geldiğini, bunun gereğinin ifası için bütün gayretimi kullanacağımı bilmenizi
ve bana güvenmenizi temin ederim. Benim de sizlerden ricam, Meclisin itibarını
millet adına korumanız ve ülkemize hizmet etmekte hızlı ve aceleci olmanızdır. 
Değerli arkadaşlarım,
Parlamentomuzda bulunan bütün milletvekillerimize, iki siyasî grubumuzun,
başta, genel başkanlarına ve milletvekillerine, şahsıma gösterdikleri bu
teveccühten ve Parlamentoda Meclis Başkanlığı seçiminin zevkli bir yarış haline
gelmesini temin etmelerinden dolayı ayrıca teşekkür ediyorum ve tebrik
ediyorum. 
Yeni yasama yılında,
Meclisimizin milletimizin ihtiyaç duyduğu kanunları ertelemeden çıkararak,
demokratik gelişme ve barışa katkılarınızı artırarak sürdürmenizi rica eder,
hepinize tekrar teşekkür eder, saygılarımı sunar, sağlık ve mutluluklar
dilerim. (AK Parti sıralarından ayakta alkışlar; CHP sıralarından alkışlar)
BAŞKAN - Sayın
milletvekilleri, Danışma Kurulunun bir önerisi vardır; okutup, oylarınıza
sunacağım:
III. – ÖNERİLER (Devam)
A) DANIŞMA KURULU ÖNERİLERİ (Devam)
2.– Genel Kurulun 20.11.2002 Çarşamba ve 21.11.2002 Perşembe
günlerinde toplanmamasına ve Hükümet Programının okunması için Genel Kurulun
23.11.2002 Cumartesi günü saat 15.00’te özel gündemle toplanmasına ilişkin
Danışma Kurulu önerisi
Danışma Kurulu Önerisi
No: 2  Tarihi:
19.11.2002
Danışma Kurulunca Genel
Kurulun 20.11.2002 Çarşamba ve 21.11.2002 Perşembe günlerinde toplanmaması ve
Hükümet Programının okunması için Genel Kurulun 23.11.2002 Cumartesi günü özel
gündemle toplanması önerilmiştir.
   Şükrü Mustafa Elekdağ
   Türkiye Büyük Millet Meclisi
   Geçici Başkanı
 
 Salih Kapusuz  Mustafa Özyürek
 AK Parti Grubu Başkanvekili  CHP Grubu Başkanvekili

BAŞKAN - Oylarınıza
sunuyorum: Kabul edenler... Kabul etmeyenler... Kabul edilmiştir.
Sayın milletvekilleri,
alınan karar gereğince, hükümet programının okunması için, 23 Kasım 2002
Cumartesi günü saat 15.00'te toplanmak üzere, birleşimi kapatıyorum.
 
Kapanma Saati: 16.54 



