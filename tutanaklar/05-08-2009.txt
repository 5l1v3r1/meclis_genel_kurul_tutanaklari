






DÖNEM: 23






DÖNEM: 23 CİLT: 48 YASAMA YILI: 3





TÜRKİYE BÜYÜK MİLLET MECLİSİ
TUTANAK DERGİSİ

113’üncü
Birleşim
5 Ağustos 2009 Çarşamba

(Bu
Tutanak Dergisi’nde yer alan ve kâtip üyeler tarafından okunmuş bulunan her tür
belge aslına uygun olarak yazılmıştır.)
İ Ç İ N D E K İ L
E R

 I. - GEÇEN TUTANAK ÖZETİ
 II. - BAŞKANLIĞIN GENEL KURULA SUNUŞLARI
A) Tezkereler
1.- 26/6/2009 tarihinde kabul edilen 5920 sayılı İş Kanunu,
İşsizlik Sigortası Kanunu ve Sosyal Sigortalar ve Genel Sağlık Sigortası
Kanununda Değişiklik Yapılmasına Dair Kanun’un 1’inci maddesinin Türkiye Büyük
Millet Meclisince bir daha görüşülmek üzere geri gönderildiğine ilişkin
Cumhurbaşkanlığı tezkeresi (3/883)

III.-
SEÇİMLER
1.- Türkiye Büyük
Millet Meclisi Başkanı Seçimi
2.- Başkanlık
Divanı Üyeliklerine Seçim

IV.-
TEBRİK, TEMENNİ VE TEŞEKKÜRLER
1.- TBMM Başkanı
Mehmet Ali Şahin’in, Başkan seçilmesi dolayısıyla teşekkür konuşması 
V.-
YAZILI SORULAR VE CEVAPLARI
1.- Zonguldak
Milletvekili Ali Koçal’ın, Zonguldak’taki bölünmüş
yol çalışmalarına ilişkin sorusu ve Ulaştırma Bakanı Binali
Yıldırım’ın cevabı (7/8224)
2.- Adana
Milletvekili Hulusi Güvel’in, Çukurova Mavi Treninin
bir istasyonda duraklamasına ilişkin sorusu ve Ulaştırma Bakanı Binali Yıldırım’ın cevabı (7/8298)
3.- Giresun
Milletvekili Eşref Karaibrahim’in, TCDD’nin
Erzincan-Trabzon tren yolu projesine ilişkin sorusu ve Ulaştırma Bakanı Binali Yıldırım’ın cevabı (7/8300)
4.- Artvin
Milletvekili Metin Arifağaoğlu’nun, Artvin’deki bazı
belediyelere ayrımcı uygulama yapıldığı iddialarına ilişkin sorusu ve Ulaştırma
Bakanı Binali Yıldırım’ın cevabı (7/8514)
5.- Kütahya
Milletvekili Alim Işık’ın, Kütahya-Afyon-Uşak bölgesel
havaalanı projesine ilişkin sorusu ve Ulaştırma Bakanı Binali
Yıldırım’ın cevabı (7/8644)
6.- Konya
Milletvekili Atilla Kart’ın, RTÜK Başkanı hakkında soruşturma izni
verilmemesine ilişkin Başbakandan sorusu ve Devlet Bakanı ve Başbakan
Yardımcısı Bülent Arınç’ın cevabı (7/8659)

I.- GEÇEN TUTANAK ÖZETİ
TBMM Genel Kurulu
saat 15.00’te açılarak iki oturum yaptı.
Oturum Başkanı
TBMM Başkan Vekili Meral Akşener, Türkiye Büyük
Millet Meclisi Başkanı Köksal Toptan’a, 23’üncü Dönemin başından bugüne kadar
yapmış olduğu hizmetler ve çalışmalar için teşekkür ettiğine; kendisiyle
birlikte görev yapmaktan mutluluk duyduğuna ve bundan sonraki siyasi yaşamında
başarı, sağlık ve mutluluk dilediğine ilişkin açıklamada bulundu.
Başkanlık seçimi
için yapılan birinci ve ikinci tur oylamada, adaylardan hiçbirinin Türkiye
Büyük Millet Meclisi Başkanı seçiminde Anayasa’nın 94’üncü ve İç Tüzük’ün 10’uncu
maddesinde öngörülen üçte 2 oy çoğunluğunu sağlayamadığı açıklandı.
Alınan karar
gereğince, 5 Ağustos 2009 Çarşamba günü saat 15.00’te toplanmak üzere,
birleşime 17.48’de son verildi.







Meral AKŞENER










Başkan Vekili


















Fatma
  SALMAN KOTAN





Fatoş GÜRKAN




Ağrı





Adana




Kâtip Üye





Kâtip Üye



5 Ağustos 2009 Çarşamba
BİRİNCİ OTURUM
Açılma Saati: 15.03
BAŞKAN: Başkan Vekili Meral
AKŞENER
KÂTİP ÜYELER: Fatoş
GÜRKAN (Adana), Fatma SALMAN KOTAN (Ağrı)
BAŞKAN – Türkiye Büyük Millet Meclisinin 113’üncü Birleşimini
açıyorum.
Toplantı yeter sayısı vardır, gündeme geçiyoruz. 
Cumhurbaşkanlığının bir tezkeresi vardır, okutup bilgilerinize
sunacağım.
II.- BAŞKANLIĞIN GENEL KURULA
SUNUŞLARI
A) TEZKERELER
1.- 26/6/2009
tarihinde kabul edilen 5920 sayılı İş Kanunu, İşsizlik Sigortası Kanunu ve
Sosyal Sigortalar ve Genel Sağlık Sigortası Kanununda Değişiklik Yapılmasına
Dair Kanun’un 1’inci maddesinin Türkiye Büyük Millet Meclisince bir daha
görüşülmek üzere geri gönderildiğine ilişkin Cumhurbaşkanlığı tezkeresi (3/883)
 09/07/2009
Türkiye Büyük Millet Meclisi Başkanlığına
Türkiye Büyük Millet Meclisi Genel Kurulunca 26/6/2009
tarihinde kabul edilen 5920 sayılı "İş Kanunu, İşsizlik Sigortası Kanunu
ve Sosyal Sigortalar ve Genel Sağlık Sigortası Kanununda Değişiklik Yapılmasına
Dair Kanun" incelenmiştir. 
Halen yürürlükte olan 22/5/2003 tarihli
ve 4857 sayılı İş Kanununun 90 ıncı maddesi ile
25/6/2003 tarihli ve 4904 sayılı Türkiye İş Kurumu Kanununun 17 nci maddesinde, iş arayanların elverişli oldukları işlere
yerleştirilmeleri ve çeşitli işler için uygun işçiler bulunmasına aracılık
etmek üzere özel istihdam bürolarının kurulmasına imkân sağlanmıştır. İncelenen
Kanunun çerçeve 1 inci maddesiyle İş Kanununa eklenen 7/A maddesinde de, bu
büroların mesleki faaliyet olarak geçici iş ilişkisi kurabilmeleri
düzenlenmiştir. 
İncelenen Kanunun bu düzenlemeye ilişkin gerekçesinde,
Avrupa Birliği üyesi ülkelerin çoğunda kanunlarla düzenlenen mesleki anlamda
geçici iş ilişkisi faaliyetlerinin ülkemizde de kanunî zemine oturtulmasının AB
müktesebatına uyum çalışmaları içinde yer aldığı, üye ülkelerin mevzuatındaki
farklılıklar nedeniyle üzerinde uzun süre tartışılan Geçici İstihdam Büroları
Direktifinin Avrupa Parlamentosu tarafından 22 Ekim 2008 tarihinde onaylandığı,
özel istihdam bürolarını yasaklayan veya bu büroların faaliyetlerini Direktifte
öngörülmeyen sebeplerle kısıtlayan ülkelere karşı Avrupa Komisyonunun yaptırım
uygulamasının söz konusu olduğu, işsizliğin önlenmesinde iş piyasasının
esnekleştirilmesinin ve aktif istihdam politikalarının uygulanmasının temel
çözümlerden biri olduğu, kayıt dışı istihdamın önleneceği ve bu sektörde
çalışanların sosyal güvence altına alınacağı ifade edilmiştir. 
İncelenen Kanun ile hüküm altına alınan mesleki anlamda geçici iş
ilişkisi, esnek bir istihdam müessesesi olarak iş hukukumuza girerken,
gerekçesinde de ifade edildiği üzere, Avrupa Parlamentosunun 2008/104/EC sayılı
Direktifi esas alınmıştır. 
Esasen esnek çalışma modellerinin ve istihdamın artırılması
amacıyla hazırlanan bu Direktifin eşit muamele ilkesini temel alarak genel
kurallar koyduğu görülmektedir. Buna göre, bir işyerinde ödünç iş ilişkisi
kapsamında çalışan işçi hakkında, o işyerinde normal çalışma şekli olan
istihdam ilişkisi çerçevesinde emeğini sunan sürekli işçi gibi istihdam
edilseydi uygulanacak ücret, çalışma süresi, fazla çalışma, ara dinlenmesi,
gece çalışması ve tatil gibi temel istihdam ve çalışma şartlarının aynısı
uygulanacaktır. Ayrıca, kullanıcı işletmede işçi lehine olan düzenlemeler ödünç
işçiye de uygulanacak; bunlar kantin, ulaşım gibi mevcut hizmetlerden
yararlanacak ve açılacak olan sürekli işlerden haberdar edilecek; bu
düzenlemelere uyulmasını güvence altına alacak adlî ve idarî yaptırımlar da
ülkelerin ulusal mevzuatında yer alacaktır. 
Avrupa Birliğine uyum çalışmaları çerçevesinde söz konusu
Direktifle yapılan düzenlemenin iş hukukumuza dahil
edilmesi amacıyla İş Kanununa geçici iş ilişkisini düzenleyen 7 nci maddeden sonra gelmek üzere 7/A maddesi eklenerek
mesleki anlamda geçici iş ilişkisine ilişkin düzenlemeler yapılmıştır. 
Ancak yapılan düzenlemede, söz konusu Direktifin temelini
oluşturan istihdam ve çalışma şartlarında eşitlik esasının sağlanması ve
dolayısıyla bu eşitliği bozacak uygulamaların yasaklanması yönünde hükümlere
yer verilmemiştir. Böylece, düzenlemenin gerekçesi ile içeriği arasında bir
çelişki doğmuştur. 
Diğer taraftan, mezkûr 7/A maddesinin ikinci fıkrasında "Özel
istihdam büroları devredeceği işçi ile iş sözleşmesini, işçinin devredileceği
işverenle geçici iş ilişkisi sözleşmesini yazılı olarak yapmak zorundadır. Bu sözleşmelerde yer alması gereken hususlar Türkiye İş Kurumunca
çıkarılacak yönetmelikle düzenlenir" hükmüne yer verilerek, maddede yer
almayan hususların anılan Kurumca düzenlenmesine imkân sağlanmış ise de,
mesleki anlamda geçici iş ilişkisi müessesesinin yapısı sebebiyle işçinin
korunmasına yönelik kurallara Kanunda yer verilmesi, uygulamaya ilişkin ayrıntı
ve teknik hususların ise yönetmeliğe bırakılması gerekmektedir. 
Aksi takdirde, yapılan düzenleme gerçek amacının dışında sonuçlar
doğurabilecek ve madde kapsamındaki işçilerin emeğinin istismarı, insan onuruna
yakışmayan durumların doğması gibi Kanunun amaçlamadığı olumsuz uygulamalara ve
çalışma barışının bozulmasına yol açılabilecektir. 
Yayımlanması yukarıda açıklanan gerekçelerle uygun görülmeyen 5920
sayılı "İş Kanunu, İşsizlik Sigortası Kanunu ve Sosyal Sigortalar ve Genel
Sağlık Sigortası Kanununda Değişiklik Yapılmasına Dair Kanun", 1 inci
maddesinin Türkiye Büyük Millet Meclisince bir kez daha görüşülmesi için,
Anayasanın değişik 89 ve 104 üncü maddeleri uyarınca ilişikte geri
gönderilmiştir. 
 Abdullah
Gül 
 Cumhurbaşkanı
BAŞKAN – Bilgilerinize sunulmuştur.
Gündemin “Seçim” kısmına geçiyoruz.
III.- SEÇİMLER
1.- Türkiye Büyük Millet Meclisi
Başkanı Seçimi
BAŞKAN – Şimdi, Türkiye Büyük Millet Meclisi Başkanının seçimine
devam edeceğiz.
Geçen birleşimde yapılan ilk iki oylamada adaylardan hiçbirisi
Meclis Başkanı seçilebilmek için Anayasa’nın öngördüğü üçte 2 çoğunluğun oyunu
yani 367 oyu alamamıştır. 
Şimdi, üçüncü oylamaya başlayacağız. Bu oylamada üye tam sayısının
salt çoğunluğunun oyunu yani 276 oyu alan aday Başkan seçilmiş olacaktır.
Üçüncü oylamada salt çoğunluk sağlanamazsa, bu oylamada en çok oy alan iki aday
için dördüncü oylama yapılacak ve dördüncü oylamada en fazla oy alan aday
Başkan seçilmiş olacaktır. 
Meclis Başkanlığı için gösterilen adaylardan Şırnak Milletvekili
Sayın Hasip Kaplan adaylıktan çekilmiştir,
tezkeresini okutuyorum:
Türkiye Büyük Millet Meclisi Başkanlığına
23’üncü Dönemin İkinci Dönem Meclis Başkan adaylığından
çekiliyorum.
Saygılarımla.
 Hasip Kaplan 
 Şırnak
BAŞKAN – Şimdi, adayların adlarını, soyadlarının alfabetik
sırasına göre mühürlü birleşik oy pusulasında yer aldığı şekliyle tekrar
okuyorum:
“Sayın Kamer Genç, Sayın İlhan Kesici, Sayın Münir Kutluata, Sayın Mehmet Ali Şahin.”
Sayın milletvekilleri, Anayasa’nın 94’üncü maddesinin dördüncü
fıkrası uyarına Başkan seçimi gizli oyla yapılacaktır. 
Gizli oylamanın ne şekilde yapılacağını arz ediyorum:
Komisyon ve hükûmet sıralarında yer alan
kâtip üyelerden, komisyon sırasındaki kâtip üye, Adana'dan başlayarak
İstanbul'a kadar (İstanbul dâhil), hükûmet
sırasındaki kâtip üye ise İzmir'den başlayarak Zonguldak'a kadar (Zonguldak
dâhil), adı okunan milletvekiline mühürlü birleşik oy pusulası ile zarfı
verecek ve milletvekilinin adını ad cetvelinden işaretleyecektir. 
Oyunu kullanacak sayın milletvekili, mühürlü birleşik oy pusulası
ve zarfı aldıktan sonra oy kabinine girecek, oy pusulasında adları yazılı
adaylardan hangisine oy verecekse o adayın adının önündeki kutucuğu çarpı
işaretiyle işaretleyip oy pusulasını kabinde zarfa koyduktan sonra, Başkanlık
Divanı kürsüsünün önüne konulan oy kutusuna atacaktır. 
Sayın üyelerin oylamada dikkat edecekleri hususları arz ediyorum: 
1) Oy kullanılırken, adaylardan sadece birinin adının önündeki
kutucuk işaretlenecektir. Birden fazla adayın işaretlendiği oy pusulaları
geçersiz sayılacaktır. 
2) Kabinlere aynı renk tükenmez kalemler konulmuştur. Sayın üyeler
bu kalemleri kullanacaklardır.
3) Oy pusulasında oyun kime ait olduğunu belirleyecek herhangi bir
işaret, imza, karalama veya kabinlerdeki kalemlerden başka renkli bir kalem
kullanma gibi durumlarda oy geçersiz sayılacaktır. Geçerli oy, tercihi belirten
çarpı işareti dışında hiçbir işaret taşımayacaktır. 
Sayın kâtip üyelerin yerlerini almalarını rica ediyorum. 
Birinci oylamada kullanılacak üç mühürlü birleşik oy pusulaları ve
zarflar sayın kâtip üyelere teslim edilsin. 
Sayın milletvekilleri, oylamanın sayım ve dökümü için ad çekme
suretiyle 5 kişilik bir tasnif komisyonu tespit ediyorum: 
Hüseyin Ünsal, Tekirdağ? Burada.
Şükrü Ayalan, Tokat? Burada.
Abdulmuttalip Özbek, Hakkâri?
Yok.
Selahattin Demirtaş, Diyarbakır? Yok.
Mustafa Özbayrak, Kırıkkale? Burada.
Ayşe Nur Bahçekapılı, İstanbul? Burada.
Hüseyin Tanrıverdi, Manisa? Yok.
Mehmet Daniş, Çanakkale? Burada.
Sayın milletvekilleri, Tasnif Komisyonuna seçilen üyeler oylama
işlemi bittikten sonra komisyon sıralarındaki yerlerini alacaklardır. 
Oylamaya Adana ilinden başlıyoruz.
(Oylar toplandı)
BAŞKAN – Oyunu kullanmayan sayın üye var mı? Yok.
Oylama işlemi tamamlanmıştır.
Oy kupaları kaldırılsın.
Tasnif komisyonu üyeleri lütfen yerlerini alsınlar.
Tasnif Komisyonu üyelerinin adlarını tekrar okuyorum: Çanakkale
Milletvekili Sayın Mehmet Daniş, Kırıkkale
Milletvekili Sayın Mustafa Özbayrak, Tokat
Milletvekili Sayın Şükrü Ayalan, İstanbul
Milletvekili Sayın Ayşe Nur Bahçekapılı, Amasya Milletvekili Sayın Hüseyin
Ünsal.
(Oyların ayrımı yapıldı)
BAŞKAN - Sayın milletvekilleri, Tasnif Komisyonu tutanağı
gelmiştir; okutuyorum: 
Türkiye Büyük Millet Meclisi Başkanlığına
Türkiye Büyük Millet Meclisi Başkanı seçimi için yapılan (3.) tur
oylamaya 518 üye katılmış ve neticede aşağıda adları yazılı sayın adaylar
karşılarında gösterilen oyları almışlardır. 
Saygıyla arz olunur. 
 Tasnif
Komisyonu






Üye


Üye


Üye







Hüseyin Ünsal 


Mustafa Özbayrak


Şükrü Ayalan







Amasya


Kırıkkale


Tokat







Üye





Üye







Ayşe Nur
  Bahçekapılı





Mehmet Daniş







İstanbul





Çanakkale



Mehmet Ali Şahin : 338 oy
(AK PARTİ sıralarından alkışlar)
İlhan Kesici :
103 oy (CHP sıralarından alkışlar)
Münir Kutluata : 66 oy (MHP sıralarından alkışlar)
Kamer Genç : 1
oy [AK PARTİ sıralarından alkışlar (!)]
Boş :
9 oy
Geçersiz :
1 oy
Toplam :
518 oy 
BAŞKAN – Sayın milletvekilleri, bu sonuca göre Antalya
Milletvekili Sayın Mehmet Ali Şahin üçüncü oylamada Anayasa’nın istediği salt
çoğunluğu sağlamış ve 338 oyla Türkiye Büyük Millet Meclisi Başkanı
seçilmiştir. Kendilerini tebrik eder, başarılar dilerim. (AK PARTİ sıralarından
alkışlar)
Sayın Başkan teşekkür için söz istemişlerdir. 
Buyurun. (AK PARTİ sıralarından alkışlar)
IV.- TEBRİK, TEMENNİ VE
TEŞEKKÜRLER
1.- TBMM Başkanı Mehmet Ali
Şahin’in, Başkan seçilmesi dolayısıyla teşekkür konuşması
TÜRKİYE BÜYÜK MİLLET MECLİSİ BAŞKANI MEHMET ALİ ŞAHİN (Antalya) –
Sayın Başkan, değerli milletvekili arkadaşlarım; bu yüce Meclise Başkan seçerek
şahsıma yüklediğiniz görev, sorumluluk ve onur nedeniyle hepinize teşekkür
ediyorum.
Bu Meclis, dünyada örneği olmayan büyük bir Meclistir. Millet
egemenliğine dayalı bu Meclis, daha kurulur kurulmaz düzenli bir ordu kurmuş,
Kurtuluş Savaşı’nı yönetmiş gazi bir Meclistir; çağdaş cumhuriyetimizin,
demokrasimizin, ulusal egemenliğin en büyük yapıtı, en büyük organıdır. Böyle
bir Meclisin sade bir üyesi olmak, olabilmek, esasen şereflerin en büyüğüdür.
(AK PARTİ sıralarından alkışlar) 
Hâl böyleyken, biraz önceki kıymetli oylarınızla omuzlarıma büyük
bir sorumluluk yüklediniz. Bunun ağırlığını tüm benliğimde hissediyorum. 
Siz değerli milletvekili arkadaşlarımın öncelikle şunu bilmelerini
istirham ederim: Görevde kaldığım süre içinde Meclis Başkanınız olarak
Anayasa’mız, İç Tüzük’ümüz ve hukuk kuralları içinde hiçbir peşin hükme
kapılmaksızın, tam bir tarafsızlıkla yüce Meclise hizmet etmeye çalışacağımı
huzurlarınızda ifade etmek istiyorum. (AK PARTİ sıralarından alkışlar)
Her alandaki yardım ve destekleriniz, hatta uyarılarınız benim
için çok değerli olacaktır. 
1 Ekimde başlayacak yeni yasama yılında Meclisimizin gündemi çok
yoğun olacak. Bu yeni yasama yılında demokrasimizi daha da güçlendirecek,
halkımızın hizmet beklediği alanlarda yeni düzenlemeler yapacak adımların
atılmasında yüce Meclisimizin çok önemli bir çalışma yapacağına inanıyorum. 
Bugün yapılan seçimle Türkiye Büyük Millet Meclisi 30’uncu
Başkanını seçti. Daha önce bu görevi yerine getirmiş tüm başkanlarımızı
şükranla, hayırla yâd ediyorum ama özellikle birinden bahsetmezsem konuşmamı
eksik yapmış olurum. O da, Türkiye Büyük Millet Meclisinin ilk Başkanı,
Kurtuluş Savaşı’mızın Başkomutanı, cumhuriyetimizin
kurucusu ve ilk Cumhurbaşkanımız Gazi Mustafa Kemal Atatürk’tür. (AK PARTİ
sıralarından alkışlar) 
Onun ecdadımızla, milletimizle birlikte kurduğu cumhuriyeti daha
da yüceltmek, temel ilkeleriyle birlikte daha da geliştirmek ve cumhuriyet
kurulurken ortaya konan hedefi yani çağdaş uygarlığı yakalamak hepimizin,
özellikle bu Meclisin en asli görevidir. Bu zamana kadar bu Meclis ve bu
Mecliste görev yapanlar bu uğurda elinden gelen çabayı ve gayreti gösterdiler.
Bundan sonra da bu hedefi yakalamak ve dolayısıyla ülkemizi çağdaş uygarlığın
önüne geçirmek için elimizden gelen ne gayret varsa onu bundan sonra da ortaya
koyacağımızı ifade etmek istiyorum.
Sözlerimi tamamlarken, bu akşam mübarek Berat Kandili, Berat Kandili’nizi tebrik ediyorum. 
Teveccühünüz nedeniyle hepinize teşekkür ediyorum. Artık bu seçim
bitmiştir. Bana oy veren, vermeyen tüm milletvekili arkadaşlarım bana artık
eşit yakınlıkta ve eşit uzaklıktadır. Dolayısıyla büyük bir tarafsızlıkla yüce
Meclise hizmet edeceğimi bir kez daha huzurunuzda ifade ediyor, hepinize
yeniden sevgilerimi, saygılarımı sunuyorum efendim. (AK PARTİ ve DTP
sıralarından alkışlar)
BAŞKAN – Teşekkür ederim Sayın Başkan.
Birleşime yarım saat ara veriyorum.
Kapanma Saati: 16.22 

İKİNCİ OTURUM
Açılma Saati: 17.03
BAŞKAN: Başkan Vekili Meral
AKŞENER
KÂTİP ÜYELER: Yaşar TÜZÜN
(Bilecik), Murat ÖZKAN (Giresun)
BAŞKAN – Sayın milletvekilleri, Türkiye Büyük Millet Meclisinin
113’üncü Birleşiminin İkinci Oturumunu açıyorum.
Başkanlık Divanı üyelikleri için adayların bildirilmesi
tamamlanmadığından birleşime bir saat ara veriyorum.
Kapanma Saati: 17.04

ÜÇÜNCÜ OTURUM
Açılma Saati: 18.13
BAŞKAN: Başkan Vekili Meral
AKŞENER
KÂTİP ÜYELER: Yaşar TÜZÜN
(Bilecik), Murat ÖZKAN (Giresun)
BAŞKAN – Sayın milletvekilleri, Türkiye Büyük Millet Meclisinin
113’üncü Birleşiminin Üçüncü Oturumunu açıyorum.
Sayın milletvekilleri, alınan karar gereğince Türkiye Büyük Millet
Meclisi Başkanlık Divanı üyelikleri için seçim yapacağız. 
III.- SEÇİMLER (Devam)
2.- Başkanlık Divanı Üyeliklerine
Seçim
BAŞKAN – Cumhuriyet Halk Partisi, Milliyetçi Hareket Partisi ve
Demokratik Toplum Partisi gruplarınca bildirilen adayları gösteren liste
çoğaltılıp dağıtılmıştır. 
Şimdi listeyi okutup oylarınıza sunacağım:
 Türkiye
Büyük Millet Meclisi Başkanlık Divanı
 Üyelikleri
Aday Listesi
Başkanvekilleri:
Meral Akşener İstanbul Milletvekili MHP
Şükran Güldal Mumcu İzmir Milletvekili CHP

Kâtip Üyeler:
Yaşar Tüzün Bilecik Milletvekili CHP
Murat Özkan Giresun
Milletvekili MHP

İdare Amirleri:
Ahmet Küçük Çanakkale
Milletvekili CHP
Sırrı Sakık Muş Milletvekili DTP
BAŞKAN – Sayın milletvekilleri listeyi oylarınıza sunuyorum: Kabul
edenler… Kabul etmeyenler… Kabul edilmiştir.
Başkanlık Divanında görev alan milletvekillerine başarılar
diliyoruz.
Adalet ve Kalkınma Partisi Grubunca Başkanlık Divanı üyelikleri
için adaylar henüz bildirilmediğinden birleşime bir saat ara veriyorum.
Kapanma Saati: 18.14

DÖRDÜNCÜ OTURUM
Açılma Saati: 19.22
BAŞKAN: Başkan Vekili Meral
AKŞENER
KÂTİP ÜYELER: Yaşar TÜZÜN
(Bilecik), Fatma SALMAN KOTAN (Ağrı)
BAŞKAN – Sayın milletvekilleri, Türkiye Büyük Millet Meclisinin
113’üncü Birleşiminin Dördüncü Oturumunu açıyorum.
Başkanlık Divanı üyelik seçimine devam edeceğiz ancak Adalet ve
Kalkınma Partisi Grubu adaylarını henüz bildirmediğinden birleşime bir saat ara
veriyorum. 
Kapanma Saati: 19.23

BEŞİNCİ OTURUM
Açılma Saati: 20.18
BAŞKAN: Başkan Vekili Nevzat
PAKDİL
KÂTİP ÜYELER: Yaşar TÜZÜN
(Bilecik), Yusuf COŞKUN (Bingöl)
BAŞKAN – Sayın milletvekilleri, Türkiye Büyük Millet Meclisinin
113’üncü Birleşiminin Beşinci Oturumunu açıyorum.
Türkiye Büyük Millet Meclisi Başkanlık Divanı üyeliklerinin
seçimine devam edeceğiz ancak Adalet ve Kalkınma Partisi Grubunca adaylar henüz
bildirilmediğinden birleşime saat 21.00’de toplanmak üzere ara veriyorum.
Kapanma Saati: 20.19

ALTINCI OTURUM
Açılma Saati: 21.03
BAŞKAN: Başkan Vekili Nevzat
PAKDİL
KÂTİP ÜYELER: Harun TÜFEKCİ
(Konya), Yusuf COŞKUN (Bingöl)
BAŞKAN – Saygıdeğer milletvekili arkadaşlarım, Türkiye Büyük
Millet Meclisinin 113’üncü Birleşiminin Altıncı Oturumunu açıyorum.
Türkiye Büyük Millet Meclisi Başkanlık Divanı üyeliklerinin
seçimine devam edeceğiz ancak Adalet ve Kalkınma Partisi Grubunca adaylar henüz
bildirilmediğinden birleşime 21.45’te toplanmak üzere ara veriyorum.
Kapanma Saati: 21.04

YEDİNCİ OTURUM
Açılma Saati: 21.49
BAŞKAN: Başkan Vekili Nevzat
PAKDİL
KÂTİP ÜYELER: Harun TÜFEKCİ (Konya),
Yusuf COŞKUN (Bingöl)
BAŞKAN – Saygıdeğer milletvekilleri, Türkiye Büyük Millet
Meclisinin 113’üncü Birleşiminin Yedinci Oturumunu açıyorum.
Türkiye Büyük Millet Meclisi Başkanlık Divanı üyeliklerinin
seçimine devam edeceğiz.
Adalet ve Kalkınma Partisi Grubunca bildirilen adayları gösteren
liste çoğaltılıp dağıtılmıştır. Şimdi listeyi okutup oylarınıza sunacağım:
Türkiye Büyük Millet Meclisi Başkanlık Divanı Üyelikleri Aday
Listesi
Başkanvekilleri:
Nevzat Pakdil Kahramanmaraş Milletvekili AK PARTİ
Sadık Yakut Kayseri
Milletvekili AK
PARTİ
Kâtip Üyeler:
Yusuf Coşkun Bingöl
Milletvekili AK
PARTİ
Fatih Metin Bolu
Milletvekili AK
PARTİ
Bayram Özçelik Burdur Milletvekili AK
PARTİ
Harun Tüfekci Konya Milletvekili AK
PARTİ
Gülşen Orhan Van
Milletvekili AK
PARTİ

İdare Amirleri:
Fehmi Hüsrev Kutlu Adıyaman Milletvekili AK PARTİ
Orhan Erdem Konya
Milletvekili AK
PARTİ
Ömer Faruk Öz Malatya
Milletvekili AK
PARTİ
BAŞKAN – Kabul edenler… Kabul etmeyenler… Kabul edilmiştir.
Divanda görev alan milletvekili arkadaşlarımıza başarılar
diliyorum. 
Saygıdeğer milletvekili arkadaşlarım, Türkiye Büyük Millet Meclisi
yeterli sayıdaki üyenin talebi üzerine Anayasa’nın 93 ve Türkiye Büyük Millet
Meclisi İç Tüzük’ünün 7’nci maddesi uyarınca Cumhurbaşkanınca bir daha görüşülmek
üzere geri gönderilen 26/6/2009 tarihli ve 5920 sayılı
İş Kanunu, İşsizlik Sigortası Kanunu ve Sosyal Sigortalar ve Genel Sağlık
Sigortası Kanununda Değişiklik Yapılmasına Dair Kanun’u görüşmek üzere
toplantıya çağrıldığından, 6 Ağustos 2009 Perşembe günü -yani yarın- saat
11.00’de toplanmak üzere birleşimi kapatıyorum. 
Sizin ve bizleri izleyen vatandaşlarımızın mübarek Berat
Kandillerini hayra vesile olması dileğiyle tebrik ediyorum. Hepinize hayırlı
geceler diliyorum. 
Kapanma Saati: 21.51




