






DÖNEM: 23






DÖNEM: 23 CİLT: 48 YASAMA YILI: 3





TÜRKİYE BÜYÜK MİLLET MECLİSİ
TUTANAK DERGİSİ

115’inci
Birleşim (Olağanüstü)
11 Ağustos 2009 Salı

(Bu Tutanak
Dergisi’nde yer alan ve kâtip üyeler tarafından okunmuş bulunan her tür belge
aslına uygun olarak yazılmıştır.)

İ Ç İ N D E K İ L
E R


 I.
- GEÇEN TUTANAK ÖZETİ
 II. -
BU BİRLEŞİM TUTANAK ÖZETİ
III.
- GELEN KÂĞITLAR
IV. -
YOKLAMA
V. - KANUN TASARI VE TEKLİFLERİ İLE
KOMİSYON-LARDAN GELEN DİĞER İŞLER
A)
KANUN TASARI VE TEKLİFLERİ
1.- 26/6/2009 tarihli ve 5920 sayılı İş Kanunu, İşsizlik
Sigortası Kanunu ve Sosyal Sigortalar ve Genel Sağlık Sigortası Kanununda
Değişiklik Yapılmasına Dair Kanun ve Anayasa’nın 89’uncu ve 104’üncü maddeleri
gereğince Cumhurbaşkanınca Bir Daha Görüşülmek Üzere Geri Gönderme Tezkeresi
ile Plan ve Bütçe Komisyonu Raporu (İşsizlik Sigortası Kanunu ile Sosyal
Sigortalar ve Genel Sağlık Sigortası Kanununda Değişiklik Yapılmasına Dair
Kanun) (1/731) (S. Sayısı: 419) 

VI.-
OYLAMALAR
1.- 26/6/2009 tarihli ve 5920 sayılı İş Kanunu, İşsizlik
Sigortası Kanunu ve Sosyal Sigortalar ve Genel Sağlık Sigortası Kanununda
Değişiklik Yapılmasına Dair Kanun ve Anayasa’nın 89’uncu ve 104’üncü maddeleri
gereğince Cumhurbaşkanınca Bir Daha Görüşülmek Üzere Geri Gönderme Tezkeresinin
oylaması
VII.-
YAZILI SORULAR VE CEVAPLARI
1.- Erzincan
Milletvekili Erol Tınastepe’nin, tarım ve mera
alanlarının değerlendirilmesine ilişkin Başbakandan sorusu ve Tarım ve Köyişleri Bakanı Mehmet Mehdi Eker’in
cevabı (7/8086)
2.- Diyarbakır
Milletvekili Selahattin Demirtaş’ın, hayatını
kaybeden bir tutukluya ilişkin sorusu ve Adalet Bakanı Sadullah
Ergin’in cevabı (7/8105)
3.- Kütahya
Milletvekili Alim Işık’ın, çek suçlarına hapis cezası
uygulanmasına ilişkin sorusu ve Adalet Bakanı Sadullah
Ergin’in cevabı (7/8193)
4.- Batman
Milletvekili Ayla Akat Ata’nın, Batman’daki yeşil
kart uygulamasına ilişkin sorusu ve Sağlık Bakanı Recep Akdağ’ın
cevabı (7/8215)
5.- Gaziantep
Milletvekili Yaşar Ağyüz’ün, yönetici atamalarına ve
psikolog istihdamıyla ilgili bir karara ilişkin sorusu ve Millî Eğitim Bakanı
Nimet Çubukçu’nun cevabı (7/8266)
6.- Adana
Milletvekili Recai Yıldırım’ın, buğday müdahale fiyatına ilişkin Başbakandan
sorusu ve Tarım ve Köyişleri Bakanı Mehmet Mehdi Eker’in cevabı (7/8324)
7.- İstanbul
Milletvekili Sacid Yıldız’ın, ilahiyat fakültelerinin
kontenjanlarının artırılmasına ilişkin sorusu ve Millî Eğitim Bakanı Nimet Çubukçu’nun cevabı (7/8364)
8.- Mersin
Milletvekili Behiç Çelik’in, Mersin’de meydana gelen bir olaya ve taşeron
firmaların çalıştırıldığı hizmetlere ilişkin sorusu ve Sağlık Bakanı Recep Akdağ’ın cevabı (7/8367)
9.- Bartın
Milletvekili Muhammet Rıza Yalçınkaya’nın, Bartın
Göğüs Hastalıkları Hastanesine ilişkin sorusu ve Sağlık Bakanı Recep Akdağ’ın cevabı (7/8370)
10.- Eskişehir
Milletvekili Fehmi Murat Sönmez’in, çiftçilerin kredi
borçlarının yeniden yapılandırılmasına ilişkin Başbakandan sorusu ve Tarım ve Köyişleri Bakanı Mehmet Mehdi Eker’in
cevabı (7/8448)
11.- İstanbul
Milletvekili Sebahat Tuncel’in, Şanlıurfa E Tipi
Cezaevindeki kadın tutukluların sorunlarına ilişkin sorusu ve Adalet Bakanı Sadullah Ergin’in cevabı (7/8465)
12.- Eskişehir
Milletvekili Fehmi Murat Sönmez’in, bir lise müdür
yardımcısı ve öğretmeni hakkındaki iddialara ilişkin sorusu ve Millî Eğitim
Bakanı Nimet Çubukçu’nun cevabı (7/8495)
13.- Erzincan
Milletvekili Erol Tınastepe’nin, ikili eğitime geçen
okullara ilişkin sorusu ve Millî Eğitim Bakanı Nimet Çubukçu’nun
cevabı (7/8496)
14.- Bursa
Milletvekili İsmet Büyükataman’ın, öğretmenlerin alan
değişikliklerine ilişkin sorusu ve Millî Eğitim Bakanı Nimet Çubukçu’nun cevabı (7/8497)
15.- Adıyaman
Milletvekili Şevket Köse’nin, 9 yıllık zorunlu eğitimde pilot uygulama
yapılacak illere ilişkin sorusu ve Millî Eğitim Bakanı Nimet Çubukçu’nun cevabı (7/8498)
16.- Kocaeli
Milletvekili Hikmet Erenkaya’nın, atıl durumdaki
Gebze Devlet Hastanesine ilişkin sorusu ve Sağlık Bakanı Recep Akdağ’ın cevabı (7/8504)
17.- Adana
Milletvekili Hulusi Güvel’in, TEDAŞ’a
bağlı dağıtım şirketlerinin vadesi geçmiş alacaklarına ilişkin sorusu ve Maliye
Bakanı Mehmet Şimşek’in cevabı (7/8566)
18.- Isparta
Milletvekili Mevlüt Coşkuner’in,
Halıkent İlköğretim Okulunun fiziki sorunlarına
ilişkin sorusu ve Millî Eğitim Bakanı Nimet Çubukçu’nun
cevabı (7/8568)
19.- Tokat
Milletvekili Reşat Doğru’nun, Tokat İl Millî Eğitim Müdürlüğündeki boş müdür
yardımcılığı kadrolarına ilişkin sorusu ve Millî Eğitim Bakanı Nimet Çubukçu’nun cevabı (7/8572)
20.- Balıkesir
Milletvekili Ahmet Duran Bulut’un, İvrindi İlçe Millî Eğitim Müdürlüğünün bazı
uygulamalarına ilişkin sorusu ve Millî Eğitim Bakanı Nimet Çubukçu’nun
cevabı (7/8574)
21.- Yalova
Milletvekili Muharrem İnce’nin, Muğla’dan yapılan katır sevkiyatına,
- Adana
Milletvekili Hulusi Güvel’in, TMO’nun kullandığı
krediler ile iştirak ve ortaklıklarına,
İlişkin soruları
ve Tarım ve Köyişleri Bakanı Mehmet Mehdi Eker’in cevabı (7/8581) , (7/8582)
22.- Adana
Milletvekili Hulusi Güvel’in, Adana’daki Kültür
Merkezi inşaatlarına ilişkin sorusu ve Kültür ve Turizm Bakanı Ertuğrul Günay’ın cevabı (7/8624)
23.- Adana
Milletvekili Hulusi Güvel’in, Osmaniye-Kadirli Kültür
Merkezi inşaatına ilişkin sorusu ve Kültür ve Turizm Bakanı Ertuğrul Günay’ın cevabı (7/8625)
24.- Adana
Milletvekili Hulusi Güvel’in, Kültür Merkezi
inşaatlarına ilişkin sorusu ve Kültür ve Turizm Bakanı Ertuğrul Günay’ın cevabı (7/8626)
25.- Bursa
Milletvekili Kemal Demirel’in, İznik Gölü’nden su drenajına ilişkin sorusu ve
Çevre ve Orman Bakanı Veysel Eroğlu’nun cevabı (7/8675)
26.- Mersin
Milletvekili Ali Rıza Öztürk’ün, Ankara-Karaman
yolunun bir süre trafiğe kapatılmasına ilişkin sorusu ve İçişleri Bakanı Beşir
Atalay’ın cevabı (7/8699)
27.- Yalova
Milletvekili Muharrem İnce’nin, Tokat Sigara Fabrikasının sigara paketleme
makineleri ithalindeki usulsüzlük iddialarına ilişkin sorusu ve Maliye Bakanı
Mehmet Şimşek’in cevabı (7/8707)
28.- Bursa
Milletvekili Onur Öymen’in, okul kitaplarında bazı
şahsiyetlerin etnik kökeninin belirtilmesine ilişkin sorusu ve Millî Eğitim Bakanı
Nimet Çubukçu’nun cevabı (7/8710)
29.- Giresun
Milletvekili Eşref Karaibrahim’in, Giresun
Üniversitesinin bir Devlet Hastanesi ile protokol yapma talebine ilişkin sorusu
ve Sağlık Bakanı Recep Akdağ’ın cevabı (7/8716)
30.- Bursa
Milletvekili H. Hamit Homriş’in, Millî Kütüphaneye
alınan kitap ve personele ilişkin sorusu ve Kültür ve Turizm Bakanı Ertuğrul Günay’ın cevabı (7/8740)
31.- Artvin
Milletvekili Metin Arifağaoğlu’nun, bir viyadük yapımına ve Deriner
Barajına ilişkin sorusu ve Çevre ve Orman Bakanı Veysel Eroğlu’nun
cevabı (7/8775)
32.- Ardahan
Milletvekili Ensar Öğüt’ün, Dicle Nehri’ndeki
kirliliğe ilişkin sorusu ve Çevre ve Orman Bakanı Veysel Eroğlu’nun
cevabı (7/8777)
33.- Ardahan
Milletvekili Ensar Öğüt’ün, Ağrı-Doğubeyazıt’a
bir gölden su sağlanmasına ilişkin sorusu ve Çevre ve Orman Bakanı Veysel Eroğlu’nun cevabı (7/8779)
34.- Ardahan
Milletvekili Ensar Öğüt’ün, Silvan’da yapılan sulama
kanalına ilişkin sorusu ve Çevre ve Orman Bakanı Veysel Eroğlu’nun
cevabı (7/8780)
35.- Kütahya
Milletvekili Alim Işık’ın, orman ürünleri sanayisinin
ve ormancılık faaliyetlerinin geliştirilmesine ilişkin sorusu ve Çevre ve Orman
Bakanı Veysel Eroğlu’nun cevabı (7/8781)
36.- Mersin
Milletvekili Ali Rıza Öztürk’ün, polis
müdahalelerinde yaşanan şiddet ve kötü muameleye ilişkin sorusu ve İçişleri
Bakanı Beşir Atalay’ın cevabı (7/8805)
37.- Adana
Milletvekili Hulusi Güvel’in, Diyanet İşleri
Başkanlığından nakil yapan personele ilişkin sorusu ve Kültür ve Turizm Bakanı
Ertuğrul Günay’ın cevabı (7/8814)
38.- Ardahan
Milletvekili Ensar Öğüt’ün, Erzurum’da kış turizminin
geliştirilmesine ilişkin sorusu ve Kültür ve Turizm Bakanı Ertuğrul Günay’ın cevabı (7/8815)
39.- Manisa
Milletvekili Erkan Akçay’ın, tanıtım bütçesine ve Mevlana Belgeseline ilişkin
sorusu ve Kültür ve Turizm Bakanı Ertuğrul Günay’ın
cevabı (7/8816)
40.- Manisa
Milletvekili Erkan Akçay’ın, turizmde destinasyon
stratejisine ilişkin sorusu ve Kültür ve Turizm Bakanı Ertuğrul Günay’ın cevabı (7/8817)
41.- Manisa
Milletvekili Erkan Akçay’ın, tanıtıma yönelik proje ve ihalelere ilişkin sorusu
ve Kültür ve Turizm Bakanı Ertuğrul Günay’ın cevabı
(7/8820)
42.- Manisa
Milletvekili Erkan Akçay’ın, vergi denetim personeline ilişkin sorusu ve Maliye
Bakanı Mehmet Şimşek’in cevabı (7/8831)
43.- Manisa
Milletvekili Erkan Akçay’ın, vergi gelirlerinin kamu net borçlarına oranına
ilişkin sorusu ve Maliye Bakanı Mehmet Şimşek’in cevabı (7/8834)
44.- Adana
Milletvekili Hulusi Güvel’in, Ceyhan İlçe Millî
Eğitim Müdürlüğüne yapılan atamaya ilişkin sorusu ve Millî Eğitim Bakanı Nimet Çubukçu’nun cevabı (7/8838)

I.- GEÇEN TUTANAK ÖZETİ (Olağanüstü)
TBMM Genel Kurulu saat
15.05’te açılarak iki oturum yaptı.

Adalet ve Kalkınma Partisi
Grup Başkan Vekilleri Giresun Milletvekili Nurettin Canikli,
Kayseri Milletvekili Mustafa Elitaş, Yozgat
Milletvekili Bekir Bozdağ ve 216 arkadaşının,
Cumhurbaşkanının, Anayasa’nın 89 ve 104’üncü maddeleri uyarınca bir kez daha görüşülmek
üzere TBMM’ye iade ettiği 1/731 esas numaralı 26/6/2009
tarihli ve 5920 sayılı İş Kanunu, İşsizlik Sigortası Kanunu ve Sosyal
Sigortalar ve Genel Sağlık Sigortası Kanununda Değişiklik Yapılmasına Dair
Kanun ve Anayasa’nın 89’uncu ve 104’üncü maddeleri gereğince Cumhurbaşkanınca
bir daha görüşülmek üzere geri gönderme tezkeresinin görüşmelerini yapmak üzere
Türkiye Büyük Millet Meclisinin Anayasa’nın 93 ve İç Tüzük’ün 7’nci maddesine
göre verilmiş olağanüstü toplantı önergesi,
Türkiye Büyük Millet
Meclisinin, Anayasa’nın 89’uncu ve 104’üncü maddeleri gereğince
Cumhurbaşkanınca bir daha görüşülmek üzere geri gönderilen 26/6/2009
tarihli ve 5920 sayılı İş Kanunu, İşsizlik Sigortası Kanunu ve Sosyal
Sigortalar ve Genel Sağlık Sigortası Kanununda Değişiklik Yapılmasına Dair
Kanun’un görüşülmesi için yeter sayıdaki üyenin istemi üzerine Anayasa’nın
93’üncü ve Türkiye Büyük Millet Meclisi İç Tüzüğü’nün 7’nci maddesi gereğince 6
Ağustos 2009 Perşembe günü saat 11.00’de olağanüstü toplantıya çağrılmasına
ilişkin Başkanlık tezkeresi,
Genel Kurulun bilgisine
sunuldu.

Plan ve Bütçe Komisyonu
Başkanlığının, Cumhurbaşkanınca Anayasa’nın 89’uncu ve 104’üncü maddeleri
gereğince bir daha görüşülmek üzere geri gönderilen ve Komisyonlarına havale
edilen 26/6/2009 tarihli ve 5920 sayılı İş Kanunu,
İşsizlik Sigortası Kanunu ve Sosyal Sigortalar ve Genel Sağlık Sigortası
Kanununda Değişiklik Yapılmasına Dair Kanun’un, İç Tüzük’ün 25’inci maddesi
uyarınca 7/6/2009 Cuma günü saat 11.00’de Komisyonda görüşülmesine ilişkin
tezkeresi kabul edildi.

Cezayir Ulusal Konsey Başkanı
Abdelkader Bensalah ve
beraberindeki heyetin ülkemizi ziyaret etmesinin uygun bulunduğuna,
Kosova Meclis Başkanı Jakup Krasnıqı ve Karadağ
Cumhuriyeti Meclis Başkanı Ranko Krivokapic’in
vaki davetlerine icabet etmesi Genel Kurulun 16 Haziran 2009 tarihli 105’inci
Birleşiminde kabul edilen TBMM Başkanı Köksal Toptan’a refakat edecek heyeti
oluşturmak üzere siyasi parti gruplarınca isimleri bildirilen
milletvekillerine,
İlişkin Başkanlık tezkereleri
Genel Kurulun bilgisine sunuldu.

26/6/2009 tarihli
ve 5920 sayılı İş Kanunu, İşsizlik Sigortası Kanunu ve Sosyal Sigortalar ve
Genel Sağlık Sigortası Kanununda Değişiklik Yapılmasına Dair Kanun ile Plan ve
Bütçe Komisyonu Raporu’nu görüşmek için 11 Ağustos 2009 Salı günü saat 15.00’te
toplanmak üzere birleşime 11.43’te son verildi. 






Nevzat PAKDİL










Başkan Vekili







Harun TÜFEKCİ





Fatoş GÜRKAN




Konya





Adana




Kâtip Üye





Kâtip Üye







Yusuf COŞKUN










Bingöl










Kâtip Üye






II.- BU BİRLEŞİM TUTANAK ÖZETİ (Olağanüstü)

TBMM Genel Kurulu saat 15.00’te açılarak bir oturum yaptı.
26/6/2009 tarihli ve 5920
sayılı İş Kanunu, İşsizlik Sigortası Kanunu ve Sosyal Sigortalar ve Genel
Sağlık Sigortası Kanununda Değişiklik Yapılmasına Dair Kanun ve Anayasa’nın
89’uncu ve 104’üncü maddeleri gereğince Cumhurbaşkanınca Bir Daha Görüşülmek
Üzere Geri Gönderme Tezkeresi ile Plan ve Bütçe Komisyonu Raporu’nun (1/731)
(S. Sayısı: 419) görüşmelerine başlanarak;
Plan ve Bütçe Komisyonu, Cumhurbaşkanlığınca geri gönderme
gerekçesini uygun bularak, Kanun’un 1’inci maddesinin metinden çıkartılmasını
kabul ettiğinden, Anayasa’nın 89, İç Tüzük’ün 81’inci maddeleri gereği kısmen
görüşülecek bir husus kalmadığı Başkanlıkça açıklandı ve Kanun’un diğer
maddelerinin görüşülmemesi hususu kabul edildi.
Kanun’un 1’inci maddesinin Kanun metninden çıkartılması nedeniyle
Kanun’un madde numaralarının teselsül ettirildiği,
Yürürlük maddesindeki ibarenin değiştirildiği,
Kanun’un adının “İşsizlik Sigortası Kanunu ile Sosyal Sigortalar
ve Genel Sağlık Sigortası Kanununda Değişiklik Yapılmasına Dair Kanun” olduğu,
Başkanlıkça açıklandıktan sonra yapılan açık oylaması sonucunda
Kanun’un kabul edildiği açıklandı.
Olağanüstü toplantı konusu görüşmeler tamamlandığından, 1 Ekim
2009 Perşembe günü saat 15.00’te toplanmak üzere birleşime 15.28’de son
verildi.




Nevzat PAKDİL










Başkan Vekili













Bayram ÖZÇELİK


Yaşar TÜZÜN







Burdur


Bilecik







Kâtip Üye


Kâtip Üye














No.: 132
III.- GELEN KÂĞITLAR
7 Ağustos 2009 Cuma
Rapor

1.- 26.6.2009 Tarihli ve 5920 Sayılı; İş Kanunu, İşsizlik
Sigortası Kanunu ve Sosyal Sigortalar ve Genel Sağlık Sigortası Kanununda
Değişiklik Yapılmasına Dair Kanun ve Anayasanın 89 uncu ve 104 üncü Maddeleri
Gereğince Cumhurbaşkanınca Bir Daha Görüşülmek Üzere Geri Gönderme Tezkeresi
ile Plan ve Bütçe Komisyonu Raporu (1/731) (S. Sayısı: 419) (Dağıtma tarihi:
7.8.2009) (GÜNDEME)

11 Ağustos 2009 Salı
BİRİNCİ OTURUM
Açılma Saati: 15.00
BAŞKAN: Başkan Vekili Nevzat
PAKDİL
KÂTİP ÜYELER: Bayram ÖZÇELİK
(Burdur), Yaşar TÜZÜN (Bilecik) 
BAŞKAN – Saygıdeğer milletvekili arkadaşlarım, Türkiye Büyük
Millet Meclisinin 115’inci Birleşimini açıyorum.
IV.- Y O K L A M A
BAŞKAN - Elektronik cihazla yoklama yapacağım.
Yoklama için üç dakika süre veriyorum ve yoklama işlemini
başlatıyorum.
(Elektronik cihazla yoklama yapıldı) 
BAŞKAN – Sayın milletvekilleri, toplantı yeter sayısı vardır. 
Saygıdeğer milletvekili arkadaşlarım, olağanüstü toplantı çağrı
önergesine konu, Cumhurbaşkanınca bir daha görüşülmek üzere geri gönderilen
Kanun’u görüşmek için gündemin “Kanun Tasarı ve Teklifleri ile Komisyonlardan
Gelen Diğer İşler” kısmına geçiyoruz. 
Alınan karar gereğince, 26/6/2009 tarihli
ve 5920 sayılı; İş Kanunu, İşsizlik Sigortası Kanunu ve Sosyal Sigortalar ve
Genel Sağlık Sigortası Kanununda Değişiklik Yapılmasına Dair Kanun ve
Anayasanın 89 uncu ve 104 üncü Maddeleri Gereğince Cumhurbaşkanınca Bir Daha
Görüşülmek Üzere Geri Gönderme Tezkeresi ile Plan ve Bütçe Komisyonu Raporu’nun
görüşmelerine başlıyoruz. 
V.- KANUN TASARI VE TEKLİFLERİ İLE
KOMİSYONLARDAN 
GELEN DİĞER İŞLER
A) Kanun Tasarı ve Teklifleri
1.- 26/6/2009
tarihli ve 5920 sayılı İş Kanunu, İşsizlik Sigortası Kanunu ve Sosyal
Sigortalar ve Genel Sağlık Sigortası Kanununda Değişiklik Yapılmasına Dair
Kanun ve Anayasa’nın 89’uncu ve 104’üncü maddeleri gereğince Cumhurbaşkanınca
Bir Daha Görüşülmek Üzere Geri Gönderme Tezkeresi ile Plan ve Bütçe Komisyonu
Raporu (İşsizlik Sigortası Kanunu ile Sosyal Sigortalar ve Genel Sağlık
Sigortası Kanununda Değişiklik Yapılmasına Dair Kanun) (1/731) (S. Sayısı: 419)
(x)
BAŞKAN – Sayın Komisyon? Burada. 
Hükûmet? Burada. 
Komisyon Raporu 419 sıra sayısıyla bastırılıp dağıtılmıştır. 
Saygıdeğer milletvekilleri, 26/6/2009
tarihli ve 5920 sayılı; İş Kanunu, İşsizlik Sigortası Kanunu ve Sosyal
Sigortalar ve Genel Sağlık Sigortası Kanununda Değişiklik Yapılmasına Dair
Kanun’un 1’inci maddesi Cumhurbaşkanınca uygun bulunmayarak bir daha görüşülmek
üzere bu hususta gösterilen gerekçeyle birlikte Başkanlığımıza geri
gönderilmiştir. 
Plan ve Bütçe Komisyonu, Cumhurbaşkanlığının geri gönderme
gerekçesini uygun bularak 1’inci maddeyi Kanun metninden çıkarmıştır. 
Anayasa’nın 89’uncu maddesinin ikinci fıkrasında
“Cumhurbaşkanınca kısmen uygun bulunmama durumunda, Türkiye Büyük Millet
Meclisi sadece uygun bulunmayan maddeleri görüşebilir.”, İç Tüzük’ün 81’inci
maddesinin son fıkrasında ise “Cumhurbaşkanınca yayımlanması kısmen uygun
bulunmayan ve bir daha görüşülmek üzere Türkiye Büyük Millet Meclisine geri
gönderilen kanunların sadece uygun bulunmayan maddelerinin görüşülmesine
kanunun görüşmelerine başlamadan önce Genel Kurulca görüşmesiz karar
verilebilir. Bu durumda, sadece uygun
bulunmayan maddelerle ilgili görüşme açılır. Kanunun tümünün oylaması her halde
yapılır.” hükümleri yer almaktadır. 
Bu hükümlere göre, geri gönderilen Kanun’un tümünün veya sadece
Cumhurbaşkanınca uygun bulunmayan maddelerinin görüşülmesi Genel Kurulun
kararına bağlıdır ancak Cumhurbaşkanınca kısmen uygun bulunmayarak bir daha
görüşülmek üzere geri gönderilen Kanun’un 1’inci maddesi Kanun metninden
çıkartıldığından kısmen görüşülecek bir husus kalmamıştır. 
Bu nedenlerle, Kanun’un diğer maddelerinin görüşülüp görüşülmemesi
konusunda Genel Kurulun kararını alacağım. Kanun maddelerinin görüşülmemesini
Genel Kurulun oylarına sunuyorum: Kabul edenler… Kabul etmeyenler… Kabul
edilmiştir.
Sayın milletvekilleri, Cumhurbaşkanınca kısmen uygun
bulunmayarak bir daha görüşülmek üzere geri gönderilen Kanun’un 1’inci
maddesinin Kanun metninden çıkartılması nedeniyle Kanun’un madde numaraları
teşekkül ettirilmiş, yapılan teselsül nedeniyle “Yürürlük” maddesindeki atfın
düzeltilmesini teminen maddede geçen “2 nci” ibaresi “1 inci” şeklinde değiştirilmiş, ayrıca
Kanun’un 1’inci maddesinin metinden çıkarılması nedeniyle İş Kanunu’na konu bir
düzenleme kalmadığından Kanun’un başlığı da “İşsizlik Sigortası Kanunu ile
Sosyal Sigortalar ve Genel Sağlık Sigortası Kanununda Değişiklik Yapılmasına
Dair Kanun” olmuştur.
Şimdi, Kanun’u bu hâliyle oylarınıza sunacağım. 
Oyunun rengini açıklamak üzere, kanunun oylanmasından önce lehte
Ahmet Yeni, Samsun Milletvekili; aleyhte Hakkı Suha Okay, Ankara Milletvekili ve Grup Başkan Vekili…
Sayın Ahmet Yeni, buyurun efendim. (AK PARTİ sıralarından
alkışlar)
AHMET YENİ (Samsun) – Sayın Başkan, değerli milletvekilleri;
öncelikle hepinizi saygıyla selamlıyorum.
Bilindiği gibi, 26.6.2009 tarihli ve 5920 sayılı İş Kanunu,
İşsizlik Sigortası Kanunu ve Sosyal Sigortalar ve Genel Sağlık Sigortası
Kanununda Değişiklik Yapılmasına Dair Kanun ve Anayasa’nın 89’uncu ve 104’üncü
maddeleri gereğince Cumhurbaşkanınca bir daha görüşülmek üzere geri gönderilen
Kanun’u bugün Meclisimizde görüşüyoruz. 
Tabii, yaz tatilini yarıda bırakarak buraya gelen, özellikle
milletvekili arkadaşlarıma da çok teşekkür ediyorum çünkü bu Kanun gerçekten
çok önemli, halkımızın beklediği bir kanun. Cumhurbaşkanı 1’inci maddesiyle
alakalı da zaten tezkerede açıklamayı yaptı. 1’inci maddesi görüşülmüyor, diğer
kanun maddeleri görüşülüyor. Bugün, inşallah, biraz sonra bu kanun maddeleri
kabul edilecek.
Ben de bu Kanun’a olumlu oy vereceğimi belirtiyor, hepinize tekrar
sevgiler, saygılar sunuyorum ve iyi tatiller diliyorum bundan sonra. Sağ olun.
(AK PARTİ sıralarından alkışlar)
BAŞKAN – Teşekkür ederim Sayın Yeni.
Oyunun rengini belirtmek üzere, aleyhte Sayın Hakkı Suha Okay.
Sayın Okay, buyurun efendim.
HAKKI SUHA OKAY (Ankara) – Sayın Bayram Meral’e devrettim efendim.
BAŞKAN – Sayın Bayram Meral, buyurun efendim.
Aleyhte Sayın Bayram Meral…
BAYRAM ALİ MERAL (İstanbul) – Sayın Başkan, saygıdeğer
milletvekilleri; sözlerime başlarken yüce Genel Kurulu saygıyla selamlıyorum.
Değerli arkadaşlarım, daha önce görüşülen, yüce Mecliste kabul
edilen ve Cumhurbaşkanımız tarafından 1’inci maddesi üzerinde tekrar görüşmek
üzere yüce Meclise gönderilen 419 sayılı Yasa üzerinde söz almış bulunmaktayım.

Saygıdeğer arkadaşlarım, bu Yasa’nın adı halkımız tarafından
“Kölelik Yasası” konmuştur. Biliyorsunuz 1936 yılında 3008 sayılı Yasa
çıkmıştır. 1963 yılında 274, 275 sayılı Yasalar çıkmıştır. Ayrıca 931 sayılı,
1475 sayılı İş Yasaları çıkmıştır. Burada en fazla tahribata uğrayan yasaların
başında 12 Eylül döneminde 274 ve 275 sayılı Yasalar gelmiştir. Üzülerek ifade
etmek istiyorum ki, 12 Eylül döneminde bile böyle bir yasa gündeme
getirilmemiştir. Ne acıdır ki, sizin döneminizde böyle bir yasa gündeme
getirilmiştir.
Değerli arkadaşlarım, programınızda “işsize iş, aşsıza aş, emeğin
alın teri kurumadan hakkı verilir” diye mantığınızda yaşadığınız icraatların
bugün tersini yapıyorsunuz. Sizi yadırgamıyorum. Gönlünüz razı olmaya olmaya
-birçoğunuzun- bu yasalara elinizi kaldırıyorsunuz. Bakınız, emeklilik
yasa tasarısı geldi, birçok çalışanın emeklilik hakkını da bu şekilde elinden
aldınız. Ama el kaldırıyorsunuz istemeyerek. Neden el kaldırıyorsunuz? Buna
mahkûmsunuz değerli arkadaşlarım. Elinizi kaldırmazsanız çizgiyi yiyorsunuz
değerli arkadaşlarım, bir daha buraya gelir miyim gelmez miyim mantığını
taşıyorsunuz. Sizin gibi elini kaldıran geçmiş dönemde 165’in üzerinde değerli
arkadaşım bir daha buraya giremedi. Onun için, değerli arkadaşlarım,
vicdanınızın sesini dinleyerek icraatınızı yapın. 
Ben her zaman şunu söylüyorum; diyorum ki: Seçim Yasası ve Siyasi
Partiler Yasası değişmedikçe, ön seçim gündeme gelmedikçe, tercihli oy gündeme
gelmedikçe, saygıdeğer milletvekilleri, gönlüne göre, isteğine göre
vicdanlarının sesini dinleyemezler, ona göre icraat yapamazlar. Bu bir gerçek. İçinizde “doğrudur” diyen belki yüzde 90
insan vardır ama bunu konuşamıyorsunuz değerli arkadaşlarım. 
Türk-İş bir genelge yayımladı, bunu okudunuz. Dünyanın neresinde
böyle bir düzen görülmüştür değerli arkadaşlarım? Cebinde 20 bin lira varsa bir
büro aç, ondan sonra insanları oraya çağır, istediğin yere gönder, çalışır mı
çalışmaz mı? İş yerinin bir düzeni vardır, içinizde işverenler vardır. Bir iş
yeri vardır; bir adam iş kurar, devlet iş kurar, onun adı “iş yeri”dir, orada çalışanın adı da “işçi”dir
değerli arkadaşlarım. Şimdi, sizin getirdiğiniz kölelikte böyle bir düzen var
mıdır? Sayın Cumhurbaşkanımız eğer bunu geri çevirmese, değerli arkadaşlarım,
çok acıdır ki, hiçbir demokratik ülkede görülmeyen böyle bir yasayı Türkiye
Cumhuriyeti’nin vatandaşına, çalışanına layık görecektiniz. Bunlar doğru
hareketler değildir değerli arkadaşlarım. Her şeyiniz var, güzel de,
eksikleriniz çok değerli arkadaşlarım. Neden vatandaşın sesine kulak
vermiyorsunuz? Neden muhalefetin sesine kulak vermiyorsunuz? Neden bir uyum
ortamı kurmuyorsunuz değerli arkadaşlarım? “Çoğunluğum var, istediğimi
yaparım.” Bu doğru değildir değerli arkadaşlarım. Bunlar doğru değil. Ondan
sonra da muhalefet partileri Anayasa Mahkemesine götürür, Anayasa Mahkemesi
gereğini yapar. Sayın Başbakanımız çıkar, der ki: “Ya bu muhalefet durmadan
yasaları Anayasa Mahkemesine götürür.” Değerli arkadaşlarım, o zaman da
oturursunuz, muhalefetle görüşürsünüz, bu çalışma yasasına muhatap
sendikalarla, konfederasyonlarla görüşürsünüz. Kim istemez ki işsizlik aza
insin? Bununla mı işsizliği aza indireceksiniz?
Değerli arkadaşlarım, bakınız, geçmiş dönemlerde siyasi partiler
fabrikalar kurmuş, barajlar kurmuş, köprüler yapmış, çimento fabrikaları
kurmuş, demir çelik fabrikaları kurmuş -kurmuş da kurmuş- okullar açmış ve
işsizliğe böyle çözüm bulmuş. Siz geldiniz, bunları teker teker
sattınız, yok ettiniz. Ne olacak efendim? Efendim, diyorlar ki: “Satacağız.
Bunları, işçileri oraya çağıracağız…”
(Mikrofon otomatik cihaz tarafından kapatıldı)
BAŞKAN – Sayın Meral, birkaç saniyenizi rica edeyim.
Buyurun, konuşmanızı tamamlayınız. 
BAYRAM ALİ MERAL (Devamla) – Çok teşekkür ederim Sayın Başkan.
Sizi de tebrik ediyorum, hayırlı olsun. 
BAŞKAN – Teşekkür ederim. 
BAYRAM ALİ MERAL (Devamla) – Ve ondan sonra, değerli arkadaşlarım,
bu vatandaşlara, bu işsizlere iş bulacağız. Böyle olmaz değerli arkadaşlarım. 
Bugün Sayın Genel Başkanımız da konuştu. İş yerleri açacaksınız,
iş yerleri… Her zaman şunu söylemişimdir: Devlete karşı sorumluluğunu yerine
getiren, işçisine karşı sorumluluğunu yerine getiren işverenlerin başımın
üzerinde yeri var demiştim Türk-İş Başkanıyken, bugün de söylüyorum değerli
arkadaşlarım. Böyle, sorumluluğunu yerine getiren işverenleri destekleyin. Siz
ne yapıyorsunuz? Borç üstüne borç. Değerli
arkadaşlarım, 2002 yılında yani seksen beş yıl içerisinde iç ve dış borç 220
milyar dolar. Yedi yıl içinde ne yapmışsınız değerli arkadaşlarım? Bu borcu 472
milyar dolara çıkarmışsınız. Aradaki fark 252 milyar dolar. Soruyorum: Bu
parayla ne yaptınız? Hangi fabrikayı kurdunuz? Hangi iş yerini kurdunuz? Orada
işçi çalıştırıyorsunuz değerli arkadaşlarım. 
(Mikrofon otomatik cihaz tarafından kapatıldı) 
BAŞKAN – Buyurun. 
Sayın Meral, tamamlayın konuşmanızı. 
BAYRAM ALİ MERAL (Devamla) – Nerede bu para? Nereye gitti? Borç
al, borç ye. Üretimden gelen bir gelir var mı değerli arkadaşlarım? Yok.
Nereden var? Borçtan var. 
Muhterem arkadaşlarım, bu ülke hepimizin. İşsiz gezen insanlar da
bizim insanlarımız. Böyle paketlerle, bilmem başka yollarla insanları belli bir
süre avutabilirsiniz. Caddelerde, çarşılarda dolaşamaz hâle geldik işsizlerden,
yoksulların yüzünden. Ama bir avantajınız var -kusura bakmayın, yanlış da
anlamayın- çoğunuz tanınmadığınız için halk içinde dolaşırken bu rahatlığı
yaşıyorsunuz. Lütfen biriniz de benimle bir dolaşır mısınız? AK PARTİ
milletvekilidir diye bir göstereyim orada. Bakınız, yakanıza 20 tane işsiz
yapışır. Var mısınız yanımda..? Yok. Bunun avantajını
yaşıyorsunuz. Onun için, muhterem arkadaşlarım, vatandaş iş istiyor, aş
istiyor, huzur istiyor. Bırakınız ötesi berisini, gündem değiştirmeyi… Çok
başarılısınız hakikaten! Ha bire gündem değiştiriyorsunuz, vatandaşa derdini
unutturuyorsunuz. 
BAŞKAN – Sayın Meral, teşekkür ediyorum sizlere. 
BAYRAM ALİ MERAL (Devamla) – Vallahi ben yukarıda olsaydım bu
sohbeti dinlerdim Sayın Başkan!
Teşekkür ederim. Saygılar sunuyorum hepinize. (CHP sıralarından
alkışlar)
BAŞKAN – Teşekkür ediyorum. 
Saygıdeğer milletvekilleri, Kanun’un tümü açık oylamaya tabidir. 
Açık oylamanın şekli hakkında Genel Kurulun kararını alacağım.
Açık oylamanın elektronik oylama cihazıyla yapılmasını oylarınıza
sunuyorum: Kabul edenler... Kabul etmeyenler... Kabul edilmiştir.
Oylama için üç dakika süre vereceğim. Bu süre içinde sisteme
giremeyen üyelerin teknik personelden yardım istemelerini, bu yardıma rağmen de
sisteme giremeyen üyelerin, oy pusulalarını, oylama için öngörülen üç dakikalık
süre içinde Başkanlığa ulaştırmalarını rica ediyorum.
Ayrıca, vekâleten oy kullanacak sayın bakanlar var ise, hangi
bakana vekâleten oy kullandığını, oyunun rengini ve kendisinin ad ve soyadı ile
imzasını da taşıyan oy pusulasını, yine, oylama için öngörülen üç dakikalık
süre içerisinde Başkanlığa ulaştırmalarını rica ediyorum. 
Oylama işlemini başlatıyorum.
(Elektronik cihazla oylama yapıldı)
BAŞKAN – Saygıdeğer milletvekili arkadaşlarım, 26.6.2009
Tarihli ve 5920 Sayılı; İş Kanunu, İşsizlik Sigortası Kanunu ve Sosyal
Sigortalar ve Genel Sağlık Sigortası Kanununda Değişiklik Yapılmasına Dair
Kanun ve Anayasanın 89 uncu ve 104 üncü Maddeleri Gereğince Cumhurbaşkanınca
Bir Daha Görüşülmek Üzere Geri Gönderme Tezkeresinin (Sıra Sayısı 419) açık
oylama sonucunu açıklıyorum:
Kullanılan oy sayısı :
273
Kabul :
240
Ret : 32
Çekimser  :
1 (x)
Böylece tasarı kabul edilmiş ve kanunlaşmıştır. Hayırlı olmasını
ve memleketimize, milletimize hayırlar getirmesini diliyorum.
Saygıdeğer milletvekili arkadaşlarım, olağanüstü toplantıyı
gerektiren konu üzerindeki görüşmeler tamamlanmıştır.
Gündemde bulunan konuları sırasıyla görüşmek için, Anayasa ve İç
Tüzük gereğince 1 Ekim 2009 Perşembe günü saat 15.00’te toplanmak üzere
birleşimi kapatıyorum.
Sizlere hayırlı tatiller diliyorum, gelecek ramazanınızı şimdiden
tebrik ediyorum ve Ramazan Bayramı’nızı da kutluyorum.
Hayırlı tatiller dileklerimle hoşça kalın. 
Kapanma Saati : 15.28




