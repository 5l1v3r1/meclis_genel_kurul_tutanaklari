



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 91’inci
Birleşim
 11
Mayıs 2017 Perşembe

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER




I.- GEÇEN TUTANAK ÖZETİ
II.- GELEN KÂĞITLAR
III.- YOKLAMALAR


11 Mayıs 2017
Perşembe
BİRİNCİ OTURUM
Açılma Saati:
14.00
BAŞKAN: Başkan
Vekili Ahmet AYDIN
KÂTİP ÜYELER:
Mücahit DURMUŞOĞLU (Osmaniye) , Emre KÖPRÜLÜ (Tekirdağ)
-----0-----
BAŞKAN – Türkiye Büyük Millet Meclisinin 91’inci
Birleşimini açıyorum.
III.- YOKLAMA
BAŞKAN - Elektronik cihazla yoklama yapacağız.
Yoklama için bir dakika süre veriyorum ve yoklama
işlemini başlatıyorum.
(Elektronik cihazla yoklama yapıldı)
BAŞKAN - Toplantı yeter sayısı yoktur.
Birleşime beş dakika ara veriyorum.
Kapanma Saati: 14.02
İKİNCİ OTURUM
Açılma Saati:
14.09
BAŞKAN: Başkan
Vekili Ahmet AYDIN
KÂTİP ÜYELER:
Mücahit DURMUŞOĞLU (Osmaniye) , Emre KÖPRÜLÜ (Tekirdağ)
-----0-----
BAŞKAN – Sayın milletvekilleri, Türkiye Büyük Millet
Meclisinin 91’inci Birleşiminin İkinci Oturumunu açıyorum.
III.- YOKLAMA
BAŞKAN – Açılışta yapılan yoklamada toplantı yeter sayısı
bulunamamıştı. Şimdi, tekrarlayacağım.
Yoklama için bir dakika süre veriyorum ve yoklama
işlemini başlatıyorum.
(Elektronik cihazla yoklamaya başlandı)
LEVENT GÖK (Ankara) – Sayın Başkan, anlaşılıyor ki,
FETÖ’nün yapmak istediği darbe girişimiyle kapatılmaya çalışılan Meclisimizi
iktidar partisi grubu burada olmamak suretiyle çalıştırmak istemiyor. Bunu
protesto ediyoruz, bunu kınıyoruz. (CHP sıralarından sıra kapaklarına vurmalar)
Meclisimizin çalışması gerekir. Böyle bir şey olabilir mi! Grup önerilerimiz
var, gündemimiz var; Meclis niçin çalışmıyor? Yani böyle bir darbe olabilir mi!
(CHP ve HDP sıralarından sıra kapaklarına vurmalar)
FİLİZ KERESTECİOĞLU DEMİR (İstanbul) – Sayın Başkan,
aynı şeyi ben de ifade etmek istiyorum. 
BAŞKAN – Tamam da muhalefet milletvekilleri nerede?
İktidar milletvekilleri yok da muhalefet milletvekilleri nerede? (AK PARTİ
sıralarından alkışlar) 
LEVENT GÖK (Ankara) – Biz buradayız.
FİLİZ KERESTECİOĞLU DEMİR (İstanbul) – Darbenin
yapamadığı şeyi siz yapıyorsunuz burada.
LEVENT GÖK (Ankara) – Sayın Başkan, bu durumu
kınıyoruz, bu durumu protesto ediyoruz. (CHP ve HDP sıralarından sıra
kapaklarına vurmalar) Meclisimiz çalışmalı, halkımızın yararına yasalar
çıkarmalı. Varsa getirin, burada biz de destek olalım. Niçin kapatıyorsunuz
Meclisi?
FİLİZ KERESTECİOĞLU DEMİR (İstanbul) – Yani şuradaki
izleyicilere saygısızlık, bütün halka saygısızlık. 
LEVENT GÖK (Ankara) – Böyle bir şey olabilir mi? 
AYTUĞ ATICI (Mersin) – Millet açlık grevinde ölüyor. 
LEVENT GÖK (Ankara) – Sayın Başkan…
(Elektronik cihazla yoklamaya devam edildi)
BAŞKAN – Sayın milletvekilleri, yapılan ikinci
yoklamada da toplantı yeter sayısı bulunamadığından, alınan karar gereğince…
LEVENT GÖK (Ankara) – Bunu kabul etmiyoruz Sayın
Başkan. Böyle bir tablo olamaz. Böyle bir şeyi kabul etmiyoruz. 
FİLİZ KERESTECİOĞLU DEMİR (İstanbul) – Yazıklar olsun,
yazıklar! Darbenin yapamadığını siz yapıyorsunuz, siz!
LEVENT GÖK (Ankara) – Biz buradayız. Biz çalışmak
istiyoruz Sayın Başkan. 
BAŞKAN - …sözlü soru önergeleri ile kanun tasarı ve
teklifleri ile komisyonlardan gelen diğer işleri sırasıyla görüşmek için…
LEVENT GÖK (Ankara) – Biz çalışmak istiyoruz. Sayın
Başkan, iktidar partisi grubu; hani yasalar, hani kanunlar? 
BAŞKAN – …16 Mayıs 2017 Salı günü saat 15.00’te
toplanmak üzere birleşimi kapatıyorum, iyi hafta sonları diliyorum. (CHP
sıralarından sıra kapaklarına vurmalar) 
Kapanma Saati: 14.11



