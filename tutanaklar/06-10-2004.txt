






DÖNEM : 22





DÖNEM
: 22 CİLT : 61 YASAMA YILI : 3



T. B. M. M.
TUTANAK DERGİSİ


2 nci Birleşim
6 Ekim 2004 Çarşamba


İ
Ç İ N D E K İ L E R
   Sayfa 
I. -
GEÇEN TUTANAK ÖZETİ
II. - YOKLAMA
III. -
SEÇİMLER
1.- Türkiye Büyük Millet Meclisi Başkanı
seçimi
IV.-
SORULAR VE CEVAPLAR
A) YAZILI
SORULAR VE CEVAPLARI
1.- Adana Milletvekili Atilla BAŞOĞLU'nun,
mahkûmların topluma kazandırılma uygulamalarına ilişkin sorusu ve Adalet Bakanı
Cemil ÇİÇEK'in cevabı (7/2786)
2.- İzmir Milletvekili Erdal KARADEMİR'in,
İzmir'de bir gözaltına alma hadisesine ilişkin sorusu ve Adalet Bakanı Cemil
ÇİÇEK'in cevabı (7/2913)
3.- Antalya Milletvekili Osman ÖZCAN'ın,
turistlerin alışverişlerinin seyahat acentelerince yönlendirilmesine ilişkin
sorusu ve Kültür ve Turizm Bakanı Erkan MUMCU'nun cevabı (7/2929)
4.- Konya Milletvekili Atilla KART'ın, bir
polis memuru hakkındaki iddialara ilişkin sorusu ve İçişleri Bakanı Abdülkadir
AKSU'nun cevabı (7/3037)
5.- Iğdır Milletvekili Dursun AKDEMİR'in,
yolsuzlukla mücadele için hazırlanan kanun tasarısına ilişkin sorusu ve Adalet
Bakanı Cemil ÇİÇEK'in cevabı (7/3022)
6.- Denizli Milletvekili Ümmet
KANDOĞAN'ın, 4616 sayılı Kanunla serbest bırakılan hükümlü ve tutuklulara
ilişkin sorusu ve Adalet Bakanı Cemil ÇİÇEK'in cevabı (7/3069)
7.- İstanbul Milletvekili Ali Kemal
KUMKUMOĞLU'nun, Büyük Ortadoğu Projesi ile ilgili yaptığı iddia edilen
açıklamalara ilişkin sorusu ve Dışişleri Bakanı ve Başbakan Yardımcısı Abdullah
GÜL'ün cevabı (7/3177)
8.- Kırklareli Milletvekili Mehmet S.
KESİMOĞLU'nun, gözaltına alınan bir eski milletvekilinin oğlunun Van Emniyet
Müdürlüğünden kaçırılmasına ilişkin sorusu ve İçişleri Bakanı Abdülkadir
AKSU'nun cevabı (7/3205)
9.- Muğla Milletvekili Ali Cumhur
YAKA'nın, Marmaris Turban tesislerinin kiralandığı iddialarına ilişkin sorusu
ve Kültür ve Turizm Bakanı Erkan MUMCU'nun cevabı (7/3208)
10.- Antalya Milletvekili Tuncay
ERCENK'in, TEDAŞ'ın turizm teşvik belgesine sahip işletmelere uyguladığı
indirimli tarifenin kaldırılmasına ilişkin sorusu ve Kültür ve Turizm Bakanı
Erkan MUMCU'nun cevabı (7/3212)
11.- İzmir Milletvekili Kemal ANADOL'un,
Alaattin ÇAKICI'nın yakalanması ve bu konu ile ilgili bazı iddialara ilişkin
Başbakandan sorusu ve İçişleri Bakanı Abdülkadir AKSU'nun cevabı (7/3318)
12.- Adana Milletvekili N. Gaye
ERBATUR'un, Pamukova tren kazasından sonra kaza yerinde inceleme yapılmadan
temizlik yapıldığı iddialarına ilişkin sorusu ve Adalet Bakanı Cemil ÇİÇEK'in
cevabı (7/3378)



I. - GEÇEN
TUTANAK ÖZETİ
TBMM Genel Kurulu saat 15.00'te açıldı.
TBMM Geçici Başkanı İsmail Alptekin, yeni
yasama yılının ülkemiz ve insanlık yararına çalışmalarla geçmesi temennisiyle
bir konuşma yaptı.
Genel Kurulu teşrif eden ve
milletvekillerince ayakta alkışlanan Cumhurbaşkanı Ahmet Necdet Sezer'e
Başkanlıkça "Hoş geldiniz" denildi.
İstiklal Marşı okundu.
Cumhurbaşkanı Ahmet Necdet Sezer, 22 nci
Dönem Üçüncü Yasama Yılı açış konuşmasını yaptı.
Suriye Halk Meclisi Başkanı Mahmoud Al
Abrash ve beraberindeki heyetin, TBMM Başkanı Bülent Arınç'ın konuğu olarak
ülkemize resmî ziyarette bulunduğuna;
Gökoğuz Yeri Halk Topluşu (Meclis) Başkanı
Stepan İasir, 
Hollanda Temsilciler Meclisi Dışişleri
Komisyonu Başkanı, 
Ve beraberindeki parlamento heyetlerinin
ülkemizi ziyaretinin uygun bulunduğuna;
İtalya Meclis Başkanı Pier Ferdinando
Casini ve Senato Başkanı Marcello Pera'nın, Roma'da yapılacak Çocukların ve
Gençlerin Korunması İçin Dünya Kadın Parlamenterler Konferansına katılmak üzere
TBMM'den 3 kadın milletvekilini davetine icabet edilmesine;
İlişkin Başkanlık tezkereleri Genel
Kurulun bilgisine sunuldu.
(10/12, 28) esas numaralı Meclis
Araştırması Komisyonu Başkanlığının, komisyonun görev süresinin bir ay
uzatılmasına ilişkin tezkeresi okundu; komisyona bir aylık eksüre verildiği
açıklandı.
Aday bildirme süresi 5 Ekim 2004 Salı günü
saat 24.00'te sona erecek olan Türkiye Büyük Millet Meclisi Başkanı seçimine, 6
Ekim 2004 Çarşamba günü başlanılarak aynı gün ilk iki oylamanın yapılmasına,
seçimin bu oylamalarda sonuçlanmaması halinde, üçüncü oylamanın 7 Ekim 2004
Perşembe günü, bu oylamada da sonuç alınamaması halinde dördüncü oylamanın da
aynı birleşimde yapılmasına; 5 Ekim 2004 Salı günü ise Genel Kurul çalışması
yapılmamasına ilişkin Danışma Kurulu önerisi kabul edildi.
Alınan karar gereğince, TBMM Başkanı
seçimini yapmak için, 6 Ekim 2004 Çarşamba günü saat 15.00'te toplanmak üzere,
birleşime 16.35'te son verildi.










İsmail
  Alptekin













Geçici Başkan










Mevlüt
  Akgün





Türkân
  Miçooğulları







Karaman





İzmir







Geçici Kâtip Üye





Geçici Kâtip Üye





BİRİNCİ OTURUM
Açılma Saati:15.00
6 Ekim 2004 Çarşamba
BAŞKAN: Geçici Başkan İsmail ALPTEKİN
KÂTİP ÜYELER: Geçici Kâtip Üye Suat KILIÇ
(Samsun), Geçici Kâtip Üye Ahmet KÜÇÜK (Çanakkale)
BAŞKAN - Türkiye Büyük
Millet Meclisinin İkinci Birleşimini açıyorum.
II.- Y O K L A M A 
BAŞKAN - Elektronik
cihazla yoklama yapacağım.
Yoklama için 5 dakika
süre vereceğim. Sayın milletvekillerinin oy düğmelerine basarak salonda
bulunduklarını bildirmelerini; bu süre içerisinde elektronik sisteme giremeyen
milletvekillerinin, salonda hazır bulunan teknik personelden yardım
istemelerini; buna rağmen sisteme giremeyen üyelerin ise, yoklama pusulalarını,
teknik personel aracılığıyla, 5 dakikalık süre içerisinde Başkanlığa
ulaştırmalarını rica ediyorum.
Yoklama işlemini
başlatıyorum.
(Elektronik cihazla
yoklama yapıldı)
BAŞKAN - Sayın
milletvekilleri, toplantı yetersayımız vardır; gündeme geçiyoruz. 
Şimdi, gündemin
"Seçim" kısmına geçiyoruz.
III. - SEÇİMLER
1. - Türkiye Büyük Millet Meclisi Başkanı seçimi
BAŞKAN - Gündemimize
göre, Türkiye Büyük Millet Meclisi Başkanının seçimini yapacağız.
Başkanlık için aday
gösterme önergeleri vardır; müracaat sırasına göre okutuyorum:
Türkiye Büyük Millet
Meclisi Başkanlığına
Manisa Milletvekili Sayın
Bülent Arınç'ı Türkiye Büyük Millet Meclisi Başkanı adayı olarak arz ve teklif
ediyorum.   4.10.2004
   Ersönmez Yarbay
   Ankara
BAŞKAN - Bilgilerinize
sunulmuştur. (AK Parti sıralarından alkışlar)
Türkiye Büyük Millet
Meclisi Başkanlık Divanına
Anayasanın 94 üncü ve
İçtüzüğün 10 uncu maddeleri uyarınca, 22 nci Dönem İkinci Devre Türkiye Büyük
Millet Meclisi Başkan adayı olarak Manisa Milletvekili Sayın Bülent Arınç'ın
adaylığını arz ve teklif ederiz.   5.10.2004






Dengir
  Mir Mehmet Fırat


Hayati
  Yazıcı


M.
  Necati Çetinkaya







Mersin


İstanbul


Elazığ







H.
  Murat Mercan


Şaban
  Dişli


Nükhet
  Hotar Göksel







Eskişehir


Sakarya


İzmir







Halil
  Ürün


Nazım
  Ekren


Akif
  Gülle







Konya


İstanbul


Amasya







Bülent
  Gedikli


Reha
  Denemeç


İdris
  Naim Şahin







Ankara


Ankara


İstanbul



BAŞKAN - Bilgilerinize
sunulmuştur. (AK Parti sıralarından alkışlar)
Türkiye Büyük Millet
Meclisi Başkanlığına
Türkiye Büyük Millet
Meclisi Başkanlık Divanı seçimlerinde Türkiye Büyük Millet Meclisi Başkanı
adayı olmak istiyorum.
Gereğini arz ederim. 
Saygılarımla.    5 Ekim 2004
   Serpil Yıldız
   İzmir
BAŞKAN - Bilgilerinize
sunulmuştur. (AK Parti sıralarından alkışlar)
Sayın milletvekilleri,
Anayasamızın 94 üncü maddesinin dördüncü fıkrası uyarınca, başkan seçimi gizli
oyla yapılacaktır. 
Başkan seçilebilmek için,
ilk iki oylamada üye tamsayısının üçte 2 çoğunluğu; yani, 367 oy, üçüncü
oylamada üye tamsayısının salt çoğunluğu; yani, 276 oy aranacaktır. Üçüncü
oylamada salt çoğunluk sağlanamazsa, bu oylamada en çok oy alan iki aday için
dördüncü oylama yapılacak ve dördüncü oylamada en fazla oy olan aday, başkan
seçilmiş olacaktır.
Gizli oylamanın ne
şekilde yapılacağını arz ediyorum: 
Komisyon ve hükümet
sıralarında yer alan kâtip üyelerden, komisyon sıralarındaki kâtip üye,
Adana'dan başlayarak İzmir'e kadar, hükümet sıralarındaki kâtip üye ise, İzmir
ilâ Zonguldak dahil, adı okunan milletvekillerine mühürlü birleşik oy pusulası
ve zarf verecek ve oy pusulasıyla zarfı alan milletvekillerinin adını defterden
işaretleyecektir. 
Oyunu kullanacak sayın
milletvekili, mühürlü birleşik oy pusulası ve zarfı aldıktan sonra oy verme
yerine girecek, mühürlü birleşik oy
pusulasında adı yazılı adaylardan hangisine oy verecekse o adayın adının önündeki
kareyi çarpı işaretiyle işaretledikten sonra oy pusulasını oy verme yerinde
zarfa koyacak, bilahara, oy verme yerinden çıkacak ve Başkanlık Divanı
kürsüsünün önüne konulan oy kutusuna zarfı atacaktır. 
Sayın milletvekilleri,
henüz oylamanın nasıl yapılacağını anlatıyorum. Herhangi bir oylamayı başlatmak
gibi bir kararımız olmadığı için, sayın milletvekillerimizin yerlerine
oturmalarını ve görevlilerin de, hiçbir surette zarf vermemelerini rica
ediyorum. 
Şimdi, konuşmama devam
ediyorum; yapılacak bazı işlemler var, onu Heyetinize arz ediyorum. 
Değerli arkadaşlar,
lütfen yerimize oturalım. 
Sayın üyelerin oylamada
dikkat edecekleri hususları arz ediyorum: Oy kullanırken adaylardan sadece
birinin önündeki kare işaretlenecektir; birden fazla adayın işaretlendiği oy
pusulaları geçersiz olacaktır. Hücrelere aynı renk tükenmez kalem konulmuştur.
Sayın üyeler bu kalemleri kullanacaklardır, kendi kalemlerini
kullanmayacaklardır. Ayrıca, oy pusulasında oyun kime ait olduğunu belirleyecek
herhangi bir işaret, imza, karalama veya oy verme yerindeki kalemlerden başka
renkli kalem kullanma gibi durumlarda, oy geçersiz sayılacaktır. Geçerli oy,
hiçbir surette işaret taşımayacaktır.
Sayın kâtip üyelerin
yerlerini almalarını rica ediyorum.
Birinci oylamada
kullanılacak tek mühürlü oy pusulaları ve zarflar Sayın Kâtip Üyelere teslim
edilsin.
Sayın milletvekilleri,
oylamanın sayım ve dökümü için, adçekme suretiyle, 5 kişilik bir Tasnif
Komisyonu tespit ediyorum:
İstanbul Milletvekili
Sayın Ali Coşkun?.. Yok.
Kahramanmaraş
Milletvekili Sayın Mehmet Ali Bulut?.. Burada.
Sayın Bulut, Tasnif
Komisyonu üyesisiniz.
Isparta Milletvekili
Sayın Mehmet Emin Murat Bilgiç?.. Burada.
Sayın Bilgiç, Tasnif
Komisyonu üyesisiniz.
Kahramanmaraş
Milletvekili Sayın Mehmet Parlakyiğit?.. Burada.
Sayın Parlakyiğit, Tasnif
Komisyonu üyesisiniz.
İstanbul Milletvekili
Sayın İsmet Atalay?.. Yok.
Kayseri Milletvekili
Sayın Mustafa Duru?.. Yok.
Kahramanmaraş
Milletvekili Sayın Mehmet Yılmazcan?.. Burada.
Sayın Yılmazcan, Tasnif
Komisyonu üyesisiniz.
Rize Milletvekili Sayın
Abdulkadir Kart?.. Burada.
Sayın Kart, Tasnif
Komisyonu üyesisiniz.
Sayın milletvekilleri,
Tasnif Komisyonuna seçilen üyelerin isimlerini tekrar okuyorum:
Sayın Abdulkadir Kart  (Rize) 
Sayın Mehmet Parlakyiğit  (Kahramanmaraş) 
Sayın Mehmet Emin Murat
Bilgiç  (Isparta) 
Sayın Mehmet Ali Bulut  (Kahramanmaraş)
Sayın Mehmet Yılmazcan  (Kahramanmaraş)
Bu 5 üyemiz, Tasnif
Komisyonu üyesi olarak görev yapacaklardır; oylama işlemi bittikten sonra,
kendileri, komisyon sıralarındaki yerlerini alacaklardır.
Şimdi, oylamayı Adana
İlinden başlatıyorum.
(Oyların toplanılmasına
başlandı)
Şefik Zengin...
BAŞKAN - Sayın
milletvekilleri, şu hususu bir defa daha açıklamak istiyorum: Şu anda bunu da
gördük. Kulübelere kalem koyduk; siyah kalem. O kalemin dışında herhangi bir
kalemle işaret ettiğiniz takdirde -daha önce de açıkladım- o oy iptal
edilecektir. O bakımdan, oraya konulan kalemlerle işaret edeceksiniz. 
Zarfı veren
arkadaşlarımız da sayın milletvekillerimizi bu konuda uyarsınlar. 
(Oyların toplanılmasına
devam edildi)
Ömer Zülfü Livaneli...
BAŞKAN - Sayın
milletvekilleri, Millî Eğitim Bakanımız Sayın Hüseyin Çelik'in yerine,
vekâleten, İçişleri Bakanımız Sayın Abdülkadir Aksu oy kullanacaktır.
(Oyların toplanılmasına
devam edildi)
BAŞKAN - Değerli
arkadaşlarım, oyunu kullanmayan sayın milletvekilimiz var mı? Yok.
Oylama işlemi bitmiştir.
Oy kupaları kaldırılsın.
Tasnif Komisyonu üyeleri
lütfen yerlerini alsınlar.
Tasnif Komisyonu
üyelerinin adlarını bir defa daha okuyorum:
Mehmet Emin Murat Bilgiç  (Isparta)
Mehmet Ali Bulut  (Kahramanmaraş)
Mehmet Parlakyiğit  (Kahramanmaraş)
Mehmet Yılmazcan  (Kahramanmaraş)
Abdulkadir Kart   (Rize)
(Oyların ayırımı yapıldı)
BAŞKAN - Sayın
milletvekilleri, Tasnif Komisyonu tutanağı gelmiştir; okutuyorum:
Türkiye Büyük Millet
Meclisi Başkanlığına
Türkiye Büyük Millet
Meclisi Başkanı seçimi için yapılan birinci tur oylamaya 506 üye katılmış ve
neticede, aşağıda adları yazılı sayın adaylar, karşılarında gösterilen oyları
almışlardır.
Saygıyla arz olunur.
Tasnif Komisyonu






Üye


Üye


Üye







Mehmet Ali Bulut


Mehmet Emin Murat Bilgiç


Mehmet Parlakyiğit







Kahramanmaraş


Isparta


Kahramanmaraş







Üye


Üye










Mehmet Yılmazcan


Abdulkadir Kart










Kahramanmaraş


Rize






Bülent Arınç :  334

Serpil Yıldız :  157

Boş  :  13 
Geçersiz  :  2

Toplam  :  506

BAŞKAN - Sayın
milletvekilleri, bu sonuca göre, Türkiye Büyük Millet Meclisi Başkanı seçimi
için, Anayasanın 94 üncü maddesinde öngörülen üçte 2 oy çoğunluğu
sağlanamamıştır. 
Alınan karar gereğince,
şimdi ikinci tur oylamaya başlıyoruz. 
Bu oylamada da üye
tamsayısının üçte 2 çoğunluğu, yani 367 oy aranacaktır.
Bu oylamada iki mühürlü
oy pusulaları kullanılacaktır. 
İkinci tur oylamada
kullanılacak iki mühürlü oy pusulaları ve zarflar Sayın Kâtip Üyelere teslim
edilsin. 
Oylamanın sayım ve dökümü
için, adçekme suretiyle, 5 kişilik bir Tasnif Komisyonu tespit ediyorum:
Manisa Milletvekili Sayın
Mehmet Çerçi?.. Yok.
İzmir Milletvekili Sayın
Bülent Baratalı?.. Burada.
Eskişehir Milletvekili
Sayın Fahri Keskin?.. Burada.
Van Milletvekili Sayın
Hacı Biner?.. Yok.
İstanbul Milletvekili
Sayın Burhan Kuzu?.. Burada. 
Osmaniye Milletvekili
Sayın Necati Uzdil?.. Yok. 
Konya Milletvekili Sayın
Remzi Çetin?.. Burada. 
Muş Milletvekili Sayın
Sabahattin Yıldız?.. Burada. 
Şimdi, Tasnif Komisyonuna
seçilen üyelerin isimlerini okuyorum: 
Sabahattin Yıldız  (Muş)
Remzi Çetin  (Konya)
Burhan Kuzu (İstanbul)
Fahri Keskin  (Eskişehir)
Bülent Baratalı  (İzmir)
Tasnif Komisyonuna
seçilen üyeleri, oylama işlemi bittikten sonra, komisyon sıralarındaki
yerlerine davet edeceğim. 
Sayın milletvekilleri,
bir defa daha hatırlatmak istiyorum ki, oy pusulasında hangi Sayın Başkan
adayına işaret koyacaksanız, kulübelerdeki kalemleri kullanınız, kendi
kaleminizi kullanmayınız; çünkü, oy geçersiz sayılıyor. 
Sayın milletvekilleri,
Millî Eğitim Bakanı Sayın Hüseyin Çelik'in yerine, Çalışma ve Sosyal Güvenlik
Bakanı Sayın Murat Başesgioğlu; Çevre ve Orman Bakanı Sayın Osman Pepe'nin
yerine, Sanayi ve Ticaret Bakanı Sayın Ali Coşkun; Kültür ve Turizm Bakanı
Sayın Erkan Mumcu'nun yerine, Devlet Bakanı Sayın Kürşad Tüzmen; Maliye Bakanı
Sayın Kemal Unakıtan'ın yerine, Devlet Bakanı Sayın Güldal Akşit vekâleten oy
kullanacaklardır.
Şimdi, oylamayı Adana
İlinden başlatıyorum.
(Oylar toplanıldı)
BAŞKAN - Oyunu
kullanmayan sayın milletvekili var mı? Yok.
Oylama işlemi bitmiştir.
Oy kupaları kaldırılsın.
Tasnif Komisyonu üyeleri
yerlerini alsınlar.
(Oyların ayırımı yapıldı)
BAŞKAN - Sayın
milletvekilleri, Tasnif Komisyonu tutanağı gelmiştir; okutuyorum:
Türkiye Büyük Millet
Meclisi Başkanlığına
Türkiye Büyük Millet
Meclisi Başkanı seçimi için yapılan ikinci tur oylamaya 502 üye katılmış ve
neticede, aşağıda adları yazılı sayın adaylar, karşılarında gösterilen oyları
almışlardır.
Saygıyla arz olunur.
Tasnif Komisyonu






Üye


Üye


Üye







Bülent Baratalı


Fahri Keskin


Burhan Kuzu







İzmir


Eskişehir


İstanbul







Üye


Üye










Remzi Çetin


Sabahattin Yıldız










Konya


Muş







Bülent Arınç : 350 
Serpil Yıldız : 131 
Boş  :
15 
Geçersiz  : 6 
Toplam  : 502 
BAŞKAN - Sayın
milletvekilleri, bu sonuca göre, Türkiye Büyük Millet Meclisi Başkanı seçimi
için, Anayasanın 94 üncü maddesinde öngörülen üçte 2 oy çoğunluğu sağlanamamıştır.

Türkiye Büyük Millet
Meclisi Başkanının seçimini yapmak için, 7 Ekim 2004 Perşembe günü saat
15.00'te toplanmak üzere birleşimi kapatıyorum.

Kapanma Saati: 17.02




