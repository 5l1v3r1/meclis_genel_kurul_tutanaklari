
















DÖNEM:
24 CİLT:
1 YASAMA YILI:
1




TÜRKİYE BÜYÜK MİLLET
MECLİSİ
TUTANAK DERGİSİ

2’nci
Birleşim
4 Temmuz 2011 Pazartesi


(TBMM Tutanak Müdürlüğü
tarafından hazırlanan, bu Tutanak Dergisi’nde yer alan ve kâtip üyeler
tarafından okunmuş bulunan her tür belge ile konuşmacılar tarafından ifade
edilmiş ve tırnak içinde belirtilmiş alıntı sözler aslına uygun olarak
yazılmıştır.)


İ Ç İ N D E K İ L E R


 I. -
GEÇEN TUTANAK ÖZETİ
 II. - ANT İÇME
 1.- Milletvekillerinin ant içmesi

III.
- BAŞKANLIĞIN GENEL KURULA SUNUŞLARI
A)
TEZKERELER
1.- Recep Tayyip Erdoğan
başkanlığındaki Bakanlar Kurulunun istifasının kabulüne; yeni hükûmet
kuruluncaya kadar Bakanlar Kurulunun göreve devam etmesine ilişkin
Cumhurbaşkanlığı tezkeresi (3/1)
2.- Bakanlar Kurulunun
yeniden kurulması için İstanbul Milletvekili ve Adalet ve Kalkınma Partisi
Genel Başkanı Recep Tayyip Erdoğan’ın görevlendirildiğine; seçilecek Bakanların
atanmaları yapıldıktan sonra, Bakanlar Kurulu listesinin ayrıca gönderileceğine
ilişkin Cumhurbaşkanlığı tezkeresi (3/2)

IV.-
SEÇİMLER
1.- Türkiye Büyük Millet
Meclisi Başkanı Seçimi

V.-
TEBRİK, TEMENNİ VE TEŞEKKÜRLER
1.- TBMM Başkanı Cemil
Çiçek’in, Başkan seçilmesi dolayısıyla teşekkür konuşması 


I.- GEÇEN TUTANAK ÖZETİ

28 Haziran 2011 Salı

TBMM Genel Kurulu saat
15.00’te açılarak iki oturum yaptı.

TBMM Geçici Başkanı ve Oturum Başkanı Osman Oktay Ekşi, Türkiye
Büyük Millet Meclisinin egemenliğin kayıtsız şartsız milletimize ait olduğunu
somutlaştıran kurum olduğunu, büyük bir ulusun yarattığı büyük bir ülke olarak,
özellikle çevremizdeki ülkelere örnek olma sorumluluğunu yüklendiğimizi, bu
önemli gerçeği kutsal bir değer olarak koruyacağımıza emin olduğunu belirterek,
seçimler sonucunda Parlamentoda temsil yetkisi alan tüm partileri ve tek tek
tüm milletvekillerini kutladığına, ulusumuzdan alınan yetkinin ona verilecek
hizmetlerle taçlanmasını dilediğine ilişkin bir konuşma yaptı.

Genel Kurulu teşrif eden
Cumhurbaşkanına, Başkanlıkça “Hoş geldiniz” denildi.

İstiklal Marşı okundu.

Geçici Başkan İstanbul Milletvekili Osman
Oktay Ekşi’den başlanarak, milletvekilleri, seçim çevresi ve soyadları
alfabetik sırasına göre ant içtiler.

Ant içme sırası Ankara ili
milletvekillerine geldiğinde, Mustafa Kemal Atatürk’ün manevi huzurunda bir
dakikalık saygı duruşunda bulunuldu.

TBMM Geçici Başkanı ve
Oturum Başkanı Osman Oktay Ekşi, birleşimin başında Genel Kurul salonunda
bulundukları hâlde adları okunduğunda ant içmeyen sayın milletvekillerinin
salonda bulunmadıklarını sehven ifade ettiğine ilişkin bir açıklama yaptı.

Türkiye Büyük Millet
Meclisinin, İç Tüzük’ün 5’inci maddesine göre 1
Temmuz 2011 tarihinde tatile girmeyerek çalışmalarına devam etmesine; Genel
Kurulun TBMM Başkanı seçimini yapmak üzere 4/7/2011
Pazartesi günü saat 14.00’te toplanmasına ve bu birleşimde Başkan seçilinceye
kadar çalışmalarına devam etmesine ilişkin Danışma Kurulu önerisi kabul edildi.
TBMM Başkanlığı için
gösterilecek adaylarla ilgili olarak Geçici Başkanlıkça bir açıklamada
bulunuldu.
TBMM Başkanı seçimini
yapmak için, 4 Temmuz 2011 Pazartesi günü saat 14.00’te toplanmak üzere,
birleşime 22.38’de son verildi.









Osman Oktay EKŞİ













Geçici Başkan










Muhammet Bilal MACİT





Mehmet MUŞ







İstanbul





İstanbul







Geçici Kâtip Üye





Geçici Kâtip Üye







Mustafa AKIŞ





Hamza DAĞ







Konya





İzmir







Geçici Kâtip Üye





Geçici Kâtip Üye



4 Temmuz 2011 Pazartesi
BİRİNCİ OTURUM
Açılma Saati: 14.03
BAŞKAN: Geçici Başkan Osman Oktay EKŞİ
KÂTİP ÜYELER : Geçici Kâtip Üye Muhammet
Bilal MACİT (İstanbul),
Geçici Kâtip Üye Mehmet MUŞ (İstanbul)
BAŞKAN – Türkiye Büyük
Millet Meclisinin 2’nci Birleşimini açıyorum. 
Çoğunluğumuz vardır,
gündeme geçiyoruz sayın milletvekilleri.
II.- ANT İÇME
1.- Milletvekillerinin ant içmesi
BAŞKAN - Anayasa’mıza göre
milletvekillerinin göreve başlamadan önce ant içmeleri gerekmektedir. 
Şimdi, geçen birleşimde ant
içmemiş olan sayın milletvekillerinden bu birleşimde ant içmek isteyenleri
kürsüye davet ediyorum.
(Antalya Milletvekili Mevlüt Çavuşoğlu ant içti) (AK PARTİ sıralarından alkışlar)
BAŞKAN – Sayın
milletvekilleri, Cumhurbaşkanlığının, Bakanlar Kurulunun istifasının kabul
edildiğine ilişkin bir tezkeresi vardır, okutuyorum:
III.- BAŞKANLIĞIN GENEL KURULA SUNUŞLARI
A) Tezkereler
1.- Recep Tayyip Erdoğan başkanlığındaki Bakanlar Kurulunun
istifasının kabulüne; yeni hükûmet kuruluncaya kadar Bakanlar Kurulunun göreve
devam etmesine ilişkin Cumhurbaşkanlığı tezkeresi (3/1)
 14/06/2011
Türkiye Büyük Millet
Meclisi Başkanlığına
Türkiye Cumhuriyeti
Anayasasının 104 üncü maddesi uyarınca, Bakanlar Kurulunun istifası kabul
edilmiştir. Yeni Hükümet kuruluncaya kadar Bakanlar Kurulunun göreve devamının
istendiğini bilgilerinize sunarım. 
 Abdullah
Gül
 Cumhurbaşkanı
BAŞKAN – Bilgilerinize
sunulmuştur. 
Cumhurbaşkanlığının,
Bakanlar Kurulunun yeniden kurulması için yapılan görevlendirmeye ilişkin bir
tezkeresi vardır, okutuyorum:
2.- Bakanlar Kurulunun yeniden kurulması için İstanbul
Milletvekili ve Adalet ve Kalkınma Partisi Genel Başkanı Recep Tayyip
Erdoğan’ın görevlendirildiğine; seçilecek Bakanların atanmaları yapıldıktan
sonra, Bakanlar Kurulu listesinin ayrıca gönderileceğine ilişkin
Cumhurbaşkanlığı tezkeresi (3/2)
 29/6/2011
Türkiye Büyük Millet
Meclisi Başkanlığına
Bakanlar Kurulunun yeniden
kurulması için, Türkiye Cumhuriyeti Anayasasının 109 uncu maddesi uyarınca,
İstanbul Milletvekili ve Adalet ve Kalkınma Partisi Genel Başkanı Sayın Recep
Tayyip Erdoğan görevlendirilmiştir.
Seçilecek Bakanların
atanmaları yapıldıktan sonra, Bakanlar Kurulu Listesinin ayrıca gönderileceğini
bilgilerinize sunarım.
 Abdullah
Gül
 Cumhurbaşkanı
(Alkışlar)
BAŞKAN – Bilgilerinize
sunulmuştur.
Gündemin “Seçim” kısmına
geçiyoruz.
IV.- SEÇİMLER
1.- Türkiye Büyük Millet Meclisi Başkanı Seçimi
BAŞKAN – Gündemimize göre,
Türkiye Büyük Millet Meclisi Başkanının seçimini yapacağız. 
Başkanlık için aday
gösterme önergeleri vardır, müracaat sırasına göre okutuyorum: 
Türkiye Büyük Millet
Meclisi Başkanlığına
Anayasanın 94. ve İçtüzüğün
10. maddeleri uyarınca, 24. Dönem Birinci Devre TBMM Başkan Adayı olarak,
Ankara Milletvekili Sayın Cemil Çiçek’in adaylığı arz ve teklif olunur.
30.06.2011 (Alkışlar)






Abdülkadir Aksu


Ekrem Erdem


Haluk İpek







İstanbul


İstanbul


Ankara







Hüseyin Çelik


Ömer Çelik


Hüseyin Tanrıverdi







Gaziantep


Adana


Manisa







Bülent Gedikli


Salih Kapusuz


A. Edip Uğur







Ankara


Ankara


Balıkesir







Reha Denemeç


İdris Naim Şahin










Ankara


Ordu






Türkiye Büyük Millet
Meclisi Başkanlığına
Anayasanın 94. ve İçtüzüğün
10. maddeleri uyarınca, 24. Dönem Birinci Devre TBMM Başkan Adayı olarak,
Ankara Milletvekili Sayın Cemil Çiçek’in adaylığını arz ve teklif ederiz.






Nurettin Canikli


Mustafa Elitaş


Bekir Bozdağ







Giresun


Kayseri


Yozgat







Suat Kılıç


Tülay Selamoğlu


Ayşenur Bahçekapılı







Samsun


Ankara


İstanbul







Binali Yıldırım


Ahmet İyimaya










İzmir


Ankara






Türkiye Büyük Millet
Meclisi Başkanlığına
Anayasanın 94. ve İçtüzüğün
10. maddeleri uyarınca, 24. Dönem Birinci Devre TBMM Başkanlığına aday olmak
istiyorum.
Gereğini saygılarımla arz
ederim.
 Cemil
Çiçek
 Ankara

Türkiye Büyük Millet
Meclisi Başkanlığına
24. Dönem Türkiye Büyük
Millet Meclisi Başkanlığına, Milliyetçi Hareket Partisi Antalya Milletvekili
Sayın Prof. Dr. Tunca Toskay’ı aday gösteriyoruz. 
Gereğini arz ederiz.
Saygılarımızla.






Oktay Vural 


Mehmet Şandır


Emin Haluk Ayhan







İzmir


Mersin


Denizli



(MHP sıralarından alkışlar)
Türkiye Büyük Millet
Meclisi Başkanlığına
Anayasanın 94. ve İçtüzüğün
10. maddeleri uyarınca, 24. Dönem Birinci Devre TBMM Başkanlığına aday olmak
istiyorum.
Gereğini saygılarımla arz
ederim.
 Zelkif Kazdal
 Ankara

(AK PARTİ sıralarından
alkışlar)
BAŞKAN – Bilgilerinize
sunulmuştur.
Sayın milletvekilleri,
Meclis Başkanlığı için isimleri alfabetik sıraya göre mühürlü oy pusulasında
yer alan adayların adlarını okuyorum: Cemil Çiçek, Ankara Milletvekili; Zelkif Kazdal, Ankara
Milletvekili; Tunca Toskay, Antalya Milletvekili.
Sayın milletvekilleri,
Anayasa’mızın 94’üncü maddesinin dördüncü fıkrası uyarınca Başkan seçimi gizli
oyla yapılacaktır. 
Başkan seçilebilmek için, ilk iki oylamada üye tam sayısının üçte
2 çoğunluğu, yani en az 367 oy, üçüncü oylamada üye tam sayısının salt
çoğunluğu, yani en az 276 oy aranacaktır; üçüncü oylamada salt çoğunluk
sağlanamazsa, bu oylamada en çok oy alan iki aday için dördüncü oylama
yapılacak ve dördüncü oylamada en fazla oy alan aday, başkan seçilmiş
olacaktır.
Gizli oylamanın ne şekilde
yapılacağını arz ediyorum: 
Komisyon ve hükûmet
sıralarında yer alan kâtip üyelerden, komisyon sırasındaki kâtip üyeler,
Adana'dan başlayarak İstanbul'a kadar -İstanbul dâhil- hükûmet sırasındaki
kâtip üyeler ise İzmir’den başlayarak Zonguldak'a kadar -Zonguldak dâhil- adı
okunan milletvekillerine mühürlü birleşik oy pusulası ile zarfı verecek ve
milletvekilinin adını defterde işaretleyecektir. 
Oyunu kullanacak sayın
milletvekili, mühürlü birleşik oy pusulası ve zarfı aldıktan sonra oy kabinine
girecek, oy pusulasında adı yazılı adaylardan hangisine oy verecekse, o adayın
adının önündeki kutucuğu çarpı işaretiyle işaretleyip, oy pusulasını kabinde
zarfa koyduktan sonra, Başkanlık Divanı kürsüsünün önüne konulan oy kutularına
atacaktır.
Sayın üyelerin oylamada
dikkat edecekleri hususları arz ediyorum: 
Oy kullanılırken,
adaylardan sadece birinin adının önündeki kutucuk işaretlenecektir. Birden
fazla adayın işaretlendiği oy pusulaları geçersiz sayılacaktır. 
Kabinlere aynı renk
tükenmez kalemler konulmuştur, sayın üyeler bu kalemleri kullanacaktır.
Oy pusulasında oyun kime
ait olduğunu belirleyecek herhangi bir işaret, imza, karalama veya kabinlerdeki
kalemlerden başka renkli bir kalem kullanma gibi durumlarda oy geçersiz
sayılacaktır. Geçerli oy, tercihi belirten çarpı işareti dışında hiçbir işaret
taşımayacaktır. 
Sayın kâtip üyelerin
yerlerini almalarını rica ediyorum.
Birinci oylamada
kullanılacak mühürlü oy pusulaları ve zarflar sayın kâtip üyelere teslim
edilsin.
Sayın milletvekilleri,
oylamanın sayım ve dökümü için ad çekme suretiyle 5 kişilik bir tasnif
komisyonu tespit ediyorum. 
Mustafa Hamarat, Ordu?
Burada.
Mehmet Erdem, Aydın?
Burada.
Süreyya Sadi Bilgiç,
Isparta? Burada. 
Tülay Selamoğlu, Ankara?
Yok.
Ahmet Duran Bulut,
Balıkesir? Burada.
Seyit Sertçelik,
Ankara? Burada.
Sayın milletvekilleri,
tasnif komisyonuna seçilen üyeler oylama işlemi bittikten sonra komisyon
sıralarındaki yerlerini alacaklardır. 
Kâtip üyeler sadece ant
içen sayın milletvekillerinin adlarını okuyacaklardır. 
Oylamaya Adana ilinden
başlıyoruz. 
(Oylar toplandı)
BAŞKAN – Sayın
milletvekilleri, oyunu kullanmayan üye var mı?
KAMER GENÇ (Tunceli) –
Sayın Başkanım, benim ismim okunmadı efendim. Neye istinaden okunmadı? Ben onun
için oy kullanmadım. 
BAŞKAN – Sayın Kamer Genç,
yemin etmemiş olduğunuz için ve oy kullanmanız da o nedenle mümkün olmadığından
dolayı isminiz okunmadı efendim. 
Teşekkür ediyorum.
KAMER GENÇ (Tunceli) –
Pardon, Sayın Başkan, şimdi Anayasa’mızın 81’inci maddesi, İç Tüzük’ün 3’üncü maddesi açıktır. 
BAŞKAN – Biraz yaklaşır
mısınız lütfen.
KAMER GENÇ (Tunceli) –
Efendim?
BAŞKAN – Biraz yaklaşır
mısınız lütfen.
KAMER GENÇ (Tunceli) –
Şimdi efendim, benim ismim okunmadı. Ben burada milletvekiliyim. Ben
milletvekili seçimini 12 Haziranda Tunceli İl Seçim Kurulundan mazbatayı
almakla bu hakkı kazandım. Dolayısıyla, benim sahip olduğum haklar Anayasa’da
ve İç Tüzük’te belirtilmiştir. Anayasa’nın 81’inci
maddesinde der ki: “Milletvekili, milletvekili görevine başlarken aşağıdaki
yemini içer.” Yine Anayasa’nın 95’inci maddesi…
İsterseniz kürsüde izah
edeyim.
NURETTİN CANİKLİ (Giresun)
– Sayın Başkan, bu şekilde de…
KAMER GENÇ (Tunceli) – Dur
bir… Bir dakika… Otur yerine sen… Otur yerine…
BAŞKAN – Müsaade buyurun
efendim… Müsaade buyurun…
KAMER GENÇ (Tunceli) -
Şimdi, Anayasa’nın 95’inci maddesine göre Sayın Başkan, Türkiye Büyük Millet
Meclisi, kendisini, yaptığı İç Tüzük hükümlerine göre yönetir. Dolayısıyla, İç Tüzük’ümüzün 3’üncü maddesinde de “Milletvekilleri
katıldıkları ilk birleşimde yemin ederler, eğer o birleşimde yemin etmezlerse
ikinci birleşimde katılır yemin ederler.”
Ben geçen birleşimde vardım
ama yemin etmedim. Yemin etmememizin nedeni, bugün 8 tane milletvekilimizin
halkoyuyla seçilip de buraya gelmesine rağmen…
NURETTİN CANİKLİ (Giresun)
– Sayın Başkan, yemin etmediği için bu şekilde konuşamaz. Sayın Başkan, yemin
etmediği için konuşma hakkı yok.
KAMER GENÇ (Tunceli) –
Halkoyuyla seçilip buraya gelmelerine rağmen…(AK PARTİ sıralarından gürültüler)
BAŞKAN – Sayın üyeler,
müsaade buyurun efendim.
KAMER GENÇ (Tunceli) -
…kendilerine yemin etme imkânı sağlanmadığı için… (AK PARTİ sıralarından
gürültüler) …o milletvekillerinin buraya gelip de yemin etmesi sağlanıncaya
kadar, onlar yasama faaliyetlerine katılıncaya kadar onlara destek vermek üzere
bilerek yemin etmedim. 
NURETTİN CANİKLİ (Giresun)
– Sayın Başkan, Anayasa’mızın 81’inci maddesi çok açıktır. 
BAŞKAN – Sayın Genç…
KAMER GENÇ (Tunceli) –
Bakın, Sayın Başkan, yemin etmemenin milletvekiline Anayasa’da ve İç Tüzük’te tanınan hakları yerine getirmesini engelleyen bir
şey yok. İç Tüzük’te “Yemin etmeyen milletvekili oy
kullanamaz, komisyona katılamaz, konuşamaz.” diye bir hüküm de yok…
NURETTİN CANİKLİ (Giresun)
– Sayın Başkan, yemin etmediği sürece bu konuşmayı da yapamaz. Sayın Başkan, bu
şekilde konuşamaz. 
KAMER GENÇ (Tunceli) –
Ondan sonra… (AK PARTİ sıralarından gürültüler)
NURETTİN CANİKLİ (Giresun)
- Yemin etmediği için bu şekilde konuşamaz. Özellikle kayıtlara geçmesini
istiyor Sayın Başkan.
KAMER GENÇ (Tunceli) – Hak
düşürücü bir durumun olabilmesi için İç Tüzük’te ve
Anayasa’da açık bir hüküm olması lazım. 
BAŞKAN – Tamamladınız mı
efendim?
KAMER GENÇ (Tunceli) –
Dolayısıyla biz
buradayız. Bizim de milletvekili olarak hepimizin ismini okutmak
zorundasınız. Oy kullanırım kullanmam o artık beni ilgilendirir.
BAŞKAN – Sayın Genç,
mütalaalarınızı dinledim, kayda geçti. 
KAMER GENÇ (Tunceli) –
Evet…
BAŞKAN - Oylama işlemi
tamamlanmıştır, çalışmalarımıza devam ediyoruz. (AK PARTİ sıralarından
alkışlar) 
KAMER GENÇ (Tunceli) – Ne
olacak yani şimdi?
MAHMUT TANAL (İstanbul) –
Sayın Divan Başkanı, özür dilerim… 
KAMER GENÇ (Tunceli) –
Sayın Başkan, bakın ben oy kullanmak istiyorum, benim oy kullanma hakkım var
yani usulsüzlük yapıyorsunuz. 
AHMET YENİ (Samsun) – Daha
yemin etmedin. 
KAMER GENÇ (Tunceli) -
Neyse ikinci bölüm başlayınca devam ederiz. 
BAŞKAN – Kupalar
kaldırılsın.
Tasnif Komisyonu üyeleri
lütfen yerlerini alsınlar.
Tasnif Komisyonu üyelerinin
isimlerini okuyorum: Süreyya Sadi Bilgiç, Seyit Sertçelik,
Ahmet Duran Bulut, Mustafa Hamarat, Mehmet Erdem.
(Oyların ayrımı yapıldı)
BAŞKAN – Sayın
milletvekilleri, tasnif komisyonu tutanağı gelmiştir, okutuyorum:
Türkiye Büyük Millet
Meclisi Başkanlığına
Türkiye Büyük Millet Meclisi Başkanı seçimi
için yapılan (1.) tur oylamaya 376 üye katılmış, kullanılan oyların dağılımı
aşağıda gösterilmiştir. 
Saygıyla arz olunur.
Tasnif Komisyonu






Üye


Üye


Üye 







Mustafa Hamarat


Süreyya Sadi Bilgiç


Mehmet Erdem







Ordu


Isparta


Aydın







Üye


Üye










Ahmet Duran Bulut


Seyit Sertçelik










Balıkesir


Ankara







Ankara Milletvekili Cemil Çiçek : 302
Antalya Milletvekili Tunca Toskay : 
50
Ankara Milletvekili Zelkif Kazdal :  23
Geçersiz :
 1
Toplam :
 376 
(AK PARTİ sıralarından
alkışlar)
BAŞKAN – Sayın
milletvekilleri, bu sonuca göre, Türkiye Büyük Millet Meclisi Başkanı
seçiminde, Anayasa’nın 94’üncü maddesinde öngörülen üçte 2 oy çoğunluğu
bulunamamıştır.
Sayın milletvekilleri,
Ankara Milletvekili Sayın Zelkif Kazdal,
Türkiye Büyük Millet Meclisi Başkanı adaylığından çekildiğine dair bir tezkere
sunmuştur, okutuyorum:
Türkiye Büyük Millet
Meclisi Başkanlığına
24. Dönem birinci devre
Türkiye Büyük Millet Meclisi Başkanı adaylığından feragat ediyorum.
Gereğini arz ederim.
 Zelkif Kazdal
 Ankara
(Alkışlar)
BAŞKAN – Sayın
milletvekilleri, birleşime beş dakika ara veriyorum.
Kapanma Saati : 15.01

İKİNCİ OTURUM
Açılma Saati: 15.10
BAŞKAN: Geçici Başkan Osman Oktay EKŞİ
KÂTİP ÜYELER : Geçici Kâtip Üye Muhammet
Bilal MACİT (İstanbul),
Geçici Kâtip Üye Mehmet MUŞ (İstanbul)

BAŞKAN – Sayın
milletvekilleri, Türkiye Büyük Millet Meclisinin 2’nci Birleşiminin İkinci
Oturumunu açıyorum. 
Şimdi ikinci oylamaya
başlıyoruz. 
Bu oylamada da üye tam
sayısının üçte 2 çoğunluğu, yani en az 367 oy aranacaktır. 
Sayın milletvekilleri, oylamanın
sayım ve dökümü için ad çekme suretiyle 5 kişilik bir tasnif komisyonu tespit
ediyorum.
Hacı Bayram Türkoğlu,
Hatay... Burada mı Hacı Bayram Türkoğlu?
Burada.
Mehmet Akyürek,
Şanlıurfa... Burada mı efendim Sayın Akyürek? Sayın milletvekilleri, yok.
Burhan Kayatürk,
Van... Sayın Kayatürk? Yok.
Gülşen Orhan, Van... Sayın
Orhan? Yok.
Mehmet Süleyman Hamzaoğulları, Diyarbakır... Sayın Hamzaoğulları?
Yok.
Mehmet Galip Ensarioğlu,
Diyarbakır... Sayın Ensarioğlu? Yok.
Süleyman Nevzat Korkmaz,
Isparta? Burada.
Sayın Recep Özel, Isparta…
Burada mı Sayın Özel? Burada. 
Sayın Semiha Öyüş, Aydın? Burada.
Sayın Fevai
Arslan, Düzce… Burada mı efendim? 
Sayın Gülşen Orhan, Van
-ismini çekmiştik- gelmişler.
Tamamdır 5 kişilik Tasnif
Komisyonu üyeleri. 
Tasnif Komisyonu üyelerinin
isimlerini tekrar okuyorum efendim: Sayın Gülşen Orhan, Van; Sayın Semiha Öyüş, Aydın; Sayın Recep Özel, Isparta; Sayın Süleyman
Nevzat Korkmaz, Isparta; Sayın Hacı Bayram Türkoğlu, Hatay. 
Sayın milletvekilleri,
Tasnif Komisyonuna seçilen üyeler oylama işlemi bittikten sonra komisyon
sıralarındaki yerlerini alacaklardır. 
Lütfen, ikinci oylamada
kullanılacak zarfları ve mühürlü pusulaları kâtip üyelere teslim edelim. 
Oylamaya Adana ilinden
başlayacağız.
(Oylar toplandı)
BAŞKAN – Oyunu kullanmayan
sayın üye var mı efendim?
KAMER GENÇ (Tunceli) –
Sayın Başkan, benim ismimi okumadınız. Oy kullanmadım. Bugünkü seçim usulüne
aykırıdır. 171 tane milletvekiline, bakın, 171 milletvekiline…
BAŞKAN – Oylama işlemi
bitmiştir. 
KAMER GENÇ (Tunceli) –
Sayın Başkan, 171 milletvekilinin ismi okunmadan yapılan Meclis Başkanlığı
seçimi usulsüzdür efendim. Anayasa Mahkemesine götüreceğiz. 
MAHMUT TANAL (İstanbul) –
Divan Başkanım…
KAMER GENÇ (Tunceli) –
Sayın Başkan, 171 tane milletvekilinin ne ismini okuttunuz ne oylama imkânı
verdiniz, seçime iştirak ettirmediniz, Anayasa’ya göre aykırı bir seçim
yaptınız, dolayısıyla bu seçim keenlemyekündür,
Anayasa Mahkemesinde iptal davası açılacaktır. 
AHMET YENİ (Samsun) – Yemin
et, yemin! 
KAMER GENÇ (Tunceli) – Seni
ilgilendirmez benim yemin edip etmeyeceğim!
MAHMUT TANAL (İstanbul) –
Sayın Başkanım…
BAŞKAN – Oy kullanmamış üye
var mı efendim? Yok.
KAMER GENÇ (Tunceli) –
Sayın Başkan, itirazımıza bir cevap verin canım!
BAŞKAN – Oylama işlemi
tamamlanmıştır, oy kupaları kaldırılsın. 
Tasnif komisyonu üyelerinin
isimlerini tekrar okuyorum: 
Süleyman Nevzat Korkmaz,
Isparta; Recep Özel, Isparta; Semiha Öyüş, Aydın;
Gülşen Orhan, Van; Hacı Bayram Türkoğlu, Hatay.
Tasnif komisyonu üyeleri
lütfen yerlerini alsınlar. 
(Oyların ayrımı yapıldı)
BAŞKAN – Sayın
milletvekilleri, tasnif komisyonu tutanağı gelmiştir, okutuyorum:
Türkiye Büyük Millet
Meclisi Başkanlığına
Türkiye Büyük Millet
Meclisi Başkanı seçimi için yapılan (2.) tur oylamaya 376 üye katılmış,
kullanılan oyların dağılımı aşağıda gösterilmiştir. 
Saygıyla arz olunur.
Tasnif Komisyonu






Hacı Bayram Türkoğlu


Süleyman Nevzat Korkmaz


Recep Özel







Hatay


Isparta


Isparta







Semiha Öyüş


Gülşen Orhan










Aydın


Van







Ankara Milletvekili Cemil Çiçek : 322
Antalya Milletvekili Tunca Toskay :  52
Geçersiz :
 2
Toplam :
 376 
BAŞKAN – Bu sonuca göre,
Türkiye Büyük Millet Meclisi Başkanı seçiminde Anayasa’nın 94’üncü maddesinde
öngörülen üçte 2 oy çoğunluğu bulunamamıştır.
Şimdi üçüncü oylamaya
başlıyoruz.
Bu oylamada üye tam
sayısının salt çoğunluğu, yani en az 276 oy aranacaktır. 
Sayın milletvekilleri,
oylamanın sayım ve dökümü için ad çekmek suretiyle 5 kişilik bir tasnif
komisyonu tespit ediyorum.
Oktay Saral, İstanbul,
burada mı efendim? Burada.
Hüseyin Samani, Antalya... 
Bünyamin Özbek, Bayburt…
Yok.
Fehmi Küpçü, Bolu? Burada.
KAMER GENÇ (Tunceli) –
Sayın Başkan, bu seçimler Anayasamıza göre beş gün içinde yapılabilir diyor.
Belki milletvekilleri 376’yı çıkarır efendim. Aslında Meclis Başkanlık Divanı
yanlış yapıyor. Önemli olan Başkanın çoğunluk tarafından
seçilmesi.
BAŞKAN – Mehmet Galip
Ensarioğlu, Diyarbakır… 
KAMER GENÇ (Tunceli) –
Sayın Başkan, dediğimizi niye dinlemiyorsunuz? Diyorum ki, Anayasa’ya göre
Meclis Başkanlığı beş gün içinde seçilebilir, siz hepsini bir güne
sığdırıyorsunuz. Hâlbuki önemli olan ve Anayasa’da öngörülen
Meclis Başkanının mümkün olduğunca en fazla çoğunlukla seçilmesi. Belki
bu beş gün içinde 376 tane oy bulunabilir, daha rahat Meclisi temsil edebilir
yani Başkanlık Divanının yaptığı uygulama yanlış. 
BAŞKAN – Ali Uzunırmak, Aydın? Burada. 
Tekrar okuyorum efendim
Tasnif Komisyonu üyelerini: Ali Uzunırmak, Aydın;
Hüseyin Samani, Antalya; Fehmi Küpçü, Bolu; Mehmet Galip Ensarioğlu,
Diyarbakır; Oktay Saral, İstanbul.
Sayın milletvekilleri,
Tasnif Komisyonuna seçilen üyeler oylama işlemi bittikten sonra komisyon
sıralarındaki yerlerini alacaklardır. 
Lütfen 3’üncü oylamada
kullanılacak zarflar ve mühürlü oy pusulaları kâtip üyelere verilsin. 
Oylamaya Adana ilinden
başlıyoruz.
(Oylar toplandı)
BAŞKAN – Oyunu kullanmayan
sayın üye var mı efendim? 
Oylama işlemi bitmiştir.
Oy kupaları kaldırılsın. 
Tasnif Komisyonu üyeleri
lütfen yerlerini alsınlar. 
Tasnif Komisyonu üyelerinin
adlarını tekrar okuyorum: Oktay Saral, İstanbul; Mehmet Galip Ensarioğlu,
Diyarbakır; Fehmi Küpçü, Bolu; Hüseyin Samani, Antalya; Ali Uzunırmak,
Aydın.
(Oyların ayrımı yapıldı)
BAŞKAN – Sayın
milletvekilleri, tasnif komisyonu tutanağı gelmiştir, okuyorum:
Türkiye Büyük Millet
Meclisi Başkanlığına
Türkiye Büyük Millet
Meclisi Başkanı seçimi için yapılan (3.) tur oylamaya 375 üye katılmış,
kullanılan oyların dağılımı aşağıda gösterilmiştir. 
Saygıyla arz olunur.
Tasnif Komisyonu






Oktay Saral


Mehmet Galip Ensarioğlu


Fehmi Küpçü







İstanbul


Diyarbakır


Bolu







Hüseyin Samani


Ali Uzunırmak










Antalya


Aydın






Ankara Milletvekili Cemil Çiçek : 322 (AK PARTİ sıralarından alkışlar)
Antalya Milletvekili Tunca Toskay :  50
(MHP sıralarından alkışlar)
Geçersiz :
 3
Toplam :
 375 
Sayın milletvekilleri, bu
sonuca göre, Ankara Milletvekili Sayın Cemil Çiçek üçüncü oylamada Anayasa’nın
istediği salt çoğunluğu sağlamış ve 322 oyla Türkiye Büyük Millet Meclisi
Başkanı seçilmiştir. (AK PARTİ, CHP ve MHP sıralarından alkışlar) Kendilerini
tebrik eder, başarılar dilerim. 
Sayın Başkan teşekkür için
söz istemişlerdir.
Buyurun Sayın Başkan. (AK
PARTİ, CHP ve MHP sıralarından alkışlar)
V.- TEBRİK, TEMENNİ VE TEŞEKKÜRLER
1.- TBMM Başkanı Cemil Çiçek’in, Başkan seçilmesi dolayısıyla teşekkür
konuşması 
TÜRKİYE BÜYÜK MİLLET
MECLİSİ BAŞKANI CEMİL ÇİÇEK (Ankara) – Sayın Başkan, değerli milletvekilleri;
sizleri, sizlerin şahsında egemenliğin kayıtsız ve şartsız sahibi olan aziz
milletimizi saygıyla selamlıyorum. 
Yeni yasama döneminin
ülkemiz için, milletimiz için ve hepimiz için hayırlı ve uğurlu olmasını,
başarılarla dolu yeni bir dönem olmasını temenni ediyorum. 
Bir siyaset adamı, bir fâni
için son derece şerefli bir görev olan yüce Meclisin Başkanlığına beni seçmiş
olmanızdan dolayı sizlere şükranlarımı sunuyorum. Bu benim için çok büyük bir
mazhariyettir ve o derece de mesuliyetli bir görevdir. Bütün gücümle güveninize
ve teveccühünüze layık olmaya çalışacağım. Allah beni size ve milletimize
mahcup etmesin. 
Sayın Başkan, saygıdeğer
milletvekilleri; hepimiz biliyor ve inanıyoruz ki bu Meclis büyük bir Meclistir
çünkü büyük milletimizin Meclisidir. Bu Meclis gazi Meclistir ve bu sıfatı
fazlasıyla hak eden dünyadaki tek Meclistir. Başta
Gazi Mustafa Kemal Atatürk olmak üzere hepsini rahmetle ve şükranla andığımız
ilk Mecliste görev yapanlar bir taraftan istiklal mücadelesini yürütmüş,
Polatlı’dan top seslerinin geldiği o sıkıntılı anlarda bile çalışmalarını
sürdürmüş, inisiyatifi elden bırakmamış, bir taraftan
bize o büyük zaferi armağan etmenin gereklerini yerine getirirken öbür taraftan
da milletimizin her türlü meselesini o şartlar altında o yüce Mecliste
konuşmuşlardır. Dolayısıyla o Meclisin üyeleri azmin, inancın, kararlılığın en
kahramanca örneklerini vermişlerdir. O nedenle, bu Meclis, kahraman bir Meclistir,
kahramanların görev yaptığı bir Meclistir. En zor günlerde bile milletimizin
ümit kaynağı, güç kaynağı olmuştur, bugün de öyle olmalıdır. Yine bugün de bu
Meclis, milletimizin iradesinin tecelli ettiği kutsal bir mekân, sorunların
çözümü için ümit bağladığı yüce bir kurumdur, devletimizin teminatı,
demokrasinin kalbidir.
Şimdi bize düşen en öncelikli görev bu kahramanlara layık
olmaktır, Meclisin itibarını en yukarıda tutmaktır; bu kutsal mekânı çatışmanın
merkezi değil, çalışmanın ve çözümlerin merkezi yapmaktır; vuruşmanın merkezi
değil, uygarca konuşmanın ve tartışmanın merkezi yapmaktır çünkü yapacak çok
işimiz var, kat etmemiz gereken çok mesafe var, çözüme kavuşturmamız gereken
çok sorunumuz var. Faydasız, sonuçsuz
tartışmalarla tükettiğimiz zamanın en değerli kayıplarımız olduğunu
hiçbirimizin unutmaması gerekir. Çok sayıda sorunumuz var önümüzde, bunların
başında yeni bir anayasa sorunu var. Yaşadığımız her türlü sıkıntının temelinde
bu Anayasa’nın olduğunu hepimizin kabul etmesi lazım. O nedenle 24’üncü Dönem
milletvekilleri olarak insan hakları ve özgürlükler açısından çağdaş değerleri
içeren yepyeni bir anayasayı milletimize armağan etmek hem hepimizin
taahhüdüdür hem de bu dönem milletvekilleri olarak milletimize borcumuzdur.
Onun için, en başta bu sorunu çözmek üzere, teker teker seçilmiş
milletvekillerimizin Anayasa’nın yüklediği yükümlülükleri yerine getirmek ve
Anayasa’nın amir hükümlerini kısa sürede yerine getirmek suretiyle bu Meclisi
tam anlamıyla çalışabilir bir noktaya getirmektir. Herkesin farklı anlam ve
içerik yüklediği Kürt sorunu Türkiye’nin önemli sorunlarından bir tanesidir.
Terör sorunu vardır ve siyasetin, siyaset hukukunun bu manada yeniden tanzimi
Meclisin öncelikli görevleri arasındadır. Avrupa Birliği sorunu, Kıbrıs sorunu,
bölgemizde cereyan eden yıkıcı sorunlar hep bizim birlikte çalışmamızı zaruri
kılmaktadır. Bu sorunları biz çözeceğiz, birlikte çözeceğiz ve çözmeliyiz.
Aynen çağdaş ve ileri demokrasilerde, uygar toplumlarda olduğu gibi
Parlamentoyu sorunun parçası hatta sorunun kaynağı yapmadan çözümün parçası,
çözümün en meşru zemini ve adresi hâline getireceğiz ve bu elimizdedir ve
mümkündür. Soğuk savaş dönemlerinden kalan bir alışkanlıkla yumruk sıkarak
değil, birbirimizin elini sıkarak çözebiliriz ve böyle bir siyaset dönemini
başlatabiliriz. Milletimizin beklentisi budur, adres de burasıdır. 
Sayın Başkan, sayın
milletvekilleri; sözlerime son verirken başta Gazi Mustafa Kemal Atatürk olmak
üzere bu Mecliste başkanlık yapmış, üye olarak bulunmuş bütün devlet ve siyaset
adamlarımızı, ölenlerine rahmet, hayatta kalanlarına sağlık ve esenlik
dileyerek şükranla ve saygıyla yâd ediyorum. 
Meclisimizin Geçici
Başkanlığı sıfatını dirayetle yürüten zatıalinizi,
Sayın Başkan ve Divan üyelerini saygıyla selamlıyorum. Allah milletimizin ve
hepimizin yardımcısı olsun. 
Hepinize saygılar
sunuyorum. (AK PARTİ, CHP ve MHP sıralarından alkışlar)
BAŞKAN – Sayın
milletvekilleri, Birleşmiş Milletler Geçici Görev Gücü bünyesinde Türk Silahlı
Kuvvetlerinin 5 Eylül 2011 tarihinden itibaren bir yıl daha UNIFIL Harekâtına
iştirak etmesi hususunda Anayasa’nın 92’nci maddesi uyarınca Hükûmete izin
verilmesine dair Başbakanlık tezkeresini görüşmek için, 5 Temmuz 2011 Salı günü
saat 15.00’te toplanmak üzere birleşimi kapatıyorum.
Kapanma Saati:
16.37





