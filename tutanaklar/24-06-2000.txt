






 DÖNEM : 21





DÖNEM : 21    CİLT
: 37  
YASAMA YILI : 2


T. B. M. M.
TUTANAK DERGİSİ

117 nci Birleşim
24 . 6 .
2000Cumartesi



İ Ç İ N D E K İ L E R
 I. — GEÇEN TUTANAK ÖZETİ
II. — YOKLAMALAR 

I.—GEÇEN
TUTANAK ÖZETİ
TBMM Genel Kurulu saat 14.00’te açılarak, altı oturum yaptı.
Niğde Milletvekili Mükerrem Levent, enflasyonla mücadeleye, 
Gaziantep Milletvekili İbrahim Konukoğlu, okullarda dağıtılan fındık ve
incirden meydana gelen zehirlenmelere,
İzmir Milletvekili Kemal Vatan da, sivil toplum örgütlerinin demokratik
yaşamdaki önemine;
İlişkin gündemdışı birer konuşma yaptılar.
Şanlıurfa Milletvekili Muzaffer Çakmaklı’nın, (6/718) esas numaralı
sözlü sorusunu geri aldığına ilişkin önergesi okundu; sorunun geri verildiği
bildirildi.
Fazilet Partisi Grubu adına Grup Başkanvekili ve Sivas Milletvekili
Abdüllatif Şener’in, zorunlu tasarruf kesintileri konusunda bir genel görüşme
açılmasına ilişkin önergesi Genel Kurulun bilgisine sunuldu; önergenin gündemde
yerini alacağı ve öngörüşmesinin, sırası geldiğinde yapılacağı açıklandı.
Konya Milletvekili Veysel Candan’ın (3/506) (S. Sayısı :465),
Adana Milletvekili Recai Yıldırım’ın (3/507) (S. Sayısı :466),
Kahramanmaraş Milletvekili Ali Doğan’ın (3/508) (S. Sayısı :467);
Haklarındaki kovuşturmanın milletvekilliği sıfatlarının sona ermesine
kadar ertelenmesine ilişkin Anayasa ve Adalet Komisyonları Üyelerinden Kurulu
Karma Komisyon raporları okundu; 10 gün içerisinde itiraz edilmediği takdirde
raporların kesinleşeceği açıklandı.
TBMM Başkanı Yıldırım Akbulut’un, Litvanya ve Letonya Parlamento
Başkanlarının davetlerine, beraberinde,
TBMM Çevre Komisyonu Başkanı Ediz Hun’un, Avrupa Kıtası Habitat Global
Parlamenterler Bölgesel Konsey Başkanı Peter Götz’ün davetine, beraberinde
Çevre Komisyonu üyelerinden oluşan;
Bir Parlamento heyetiyle icabetlerine ilişkin Başkanlık tezkereleri
kabul edildi.
Gündemin “Meclis Soruşturması Raporları” kısmının :
1 inci sırasında bulunan, Devlet eski Bakanı Burhan Kara (9/29) (S.
Sayısı :501), 
2 nci sırasında bulunan, eski Başbakan Tansu Çiller ve Maliye eski
Bakanı İsmet Attila (9/27) (S. Sayısı :502);
Haklarında Meclis soruşturması açılmasına ilişkin önergeler ve Meclis
Soruşturması Komisyonları raporlarının ve
Gündemin “Kanun Tasarı ve Teklifleri ile Komisyonlardan GelenDiğer
İşler” kısmının :
1 inci sırasında bulunan, Kamu Kurum ve Kuruluşlarının Yurt Dışı
Teşkilâtı Hakkında 189 Sayılı Kanun Hükmünde Kararnameye ilişkin tasarının
(1/53) (S. Sayısı :433);
Görüşmeleri, ilgili komisyon yetkilileri Genel Kurulda hazır
bulunmadıklarından, ertelendi.
2 nci sırasında bulunan, Petrolün Boru Hatları ve Transit Geçişine Dair
Kanun Tasarısının (1/640) (S. Sayısı :503) görüşmeleri tamamlandı; yapılan açık
oylamasından sonra kabul edildiği ve kanunlaştığı açıklandı.
3 üncü sırasında bulunan Avrupa Birliği Genel
Sekreterliği Kurulmasına ilişkin Kanun Tasarısı ve Dışişleri ve Plan ve Bütçe
komisyonları raporlarının (1/700) (S. Sayısı :504) tümü üzerindeki görüşmeler
tamamlandı; maddelerine geçilmesinin oylanmasından önce, istem üzerine yapılan
yoklamalar sonucunda Genel Kurulda toplantı yetersayısı bulunmadığı
anlaşıldığından;
Alınan karar gereğince, 24 Haziran 2000 Cumartesi günü
saat 14.00’te toplanmak üzere, birleşime 22.59’da son verildi.
Nejat Arseven
Başkanvekili
 Mehmet Elkatmış Melda Bayer
 Nevşehir Ankara
 Kâtip Üye Kâtip Üye
BİRİNCİ
OTURUM
Açılma Saati
:14.00
24 Haziran
2000 Cumartesi
BAŞKAN:Başkanvekili
Nejat Arseven
KÂTİP ÜYELER
:Cahit Savaş Yazıcı (İstanbul), Mehmet Elkatmış (Nevşehir)


BAŞKAN—Sayın milletvekilleri, Türkiye Büyük Millet
Meclisinin 117 nci Birleşimini açıyorum.
II. – YOKLAMA
BAŞKAN—Elektronik cihazla yoklama yapacağız.
Yoklama için 3 dakika süre veriyorum.
(Elektronik cihazla yoklama yapıldı)
BAŞKAN—Değerli milletvekilleri, toplantı yetersayımız
yoktur.
Birleşime 15 dakika ara veriyorum.
Kapanma Saati :14.06
İKİNCİ OTURUM
Açılma Saati
:14.20 
BAŞKAN:Başkanvekili
Nejat Arseven
KÂTİP ÜYELER
:Cahit Savaş Yazıcı (İstanbul), Mehmet Elkatmış (Nevşehir)
BAŞKAN—Sayın milletvekilleri, 117 nci Birleşimin İkinci
Oturumunu açıyorum.
II. – YOKLAMA
BAŞKAN—Birinci Oturumda toplantı
yetersayısı bulunamamıştı. Tekrar yoklama yapacağım.
Yoklama için 3 dakika süre veriyorum.
(Elektronik cihazla yoklama yapıldı)
BAŞKAN—Değerli milletvekilleri, pusulaları da ekledik;
yine, toplantı yetersayımız yoktur.
Alınan karar gereğince, Sekizinci Beş Yıllık Kalkınma
Planının görüşmelerini yapmak için, 25 Haziran 2000 Pazar günü, saat 14.00’te
toplanmak üzere, birleşimi kapatıyorum. 
Kapanma Saati :14.24




BİRLEŞİM 117 NİN SONU



