



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 63’üncü
Birleşim
 3
Mart 2020 Salı

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER


I.- GEÇEN TUTANAK ÖZETİ
II.- GELEN KÂĞITLAR
III.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 3 Mart 2020 Salı
günkü birleşiminde İç Tüzük’ün 59’uncu maddesinin ikinci fıkrası uyarınca
yürütme tarafından yapılacak gündem dışı konuşmalarda her bir bakana ve bu
konuşmaları takip eden konuşmalarda siyasi parti gruplarına otuzar dakika,
ayrıca Türkiye Büyük Millet Meclisinde grubu bulunmayan milletvekillerinden 3
kişiye beşer dakika süreyle söz verilmesine, İç Tüzük'ün 59'uncu maddesinin
ikinci fıkrası uyarınca yürütme tarafından yapılacak gündem dışı konuşmalar ve
bu konuşmaları takip eden konuşmaların ardından başkaca bir işin
görüşülmemesine ilişkin önerisi 
IV.- BAŞKANLIĞIN GENEL KURULA SUNUŞLARI
A) Önergeler
1.- Yürütmenin istemi üzerine, İdlib’deki hain saldırı
ve bölgedeki gelişmeler konusunda İç Tüzük’ün 59’uncu maddesinin ikinci fıkrası
gereğince, Cumhurbaşkanı Yardımcısı Fuat Oktay’ın da hazır bulunacağı,
Dışişleri Bakanı Mevlüt Çavuşoğlu ve Millî Savunma Bakanı Hulusi Akar’ın
yapacağı gündem dışı konuşmalar ile devamındaki görüşmelerin kapalı oturumda
yapılmasına ilişkin Grup Başkan Vekili Tokat Milletvekili Özlem Zengin’in, İç
Tüzük’ün 70’inci maddesine göre verilmiş olan önergesi 
V.- OTURUM BAŞKANLARININ KONUŞMALARI
1.- Oturum Başkanı TBMM Başkanı Mustafa Şentop’un, Grup
Başkan Vekilleri tarafından Danışma Kurulu toplantısında da İç Tüzük’ün 70’inci
maddesi ile 59’uncu maddesi arasında bir boşluk olduğunun dile getirildiğine ve
İç Tüzük’te en kısa sürede düzenleme yapılması gerekliliği konusunda mutabakat
sağlandığına ilişkin konuşması 
2.- Oturum Başkanı TBMM Başkanı Mustafa Şentop’un,
vatanın, milletin birliği ve dirliği için canlarını feda eden aziz şehitlere Allah’tan
rahmet dilediğine, devam eden operasyonlarda ordunun muzaffer olmasını Cenab-ı
Hak’tan niyaz ettiğine ilişkin konuşması 

VI.- KAPALI OTURUMLAR
(İkinci, Üçüncü, Dördüncü ve Beşinci Oturumlar) 
(Kapalıdır)

VII.- YAZILI SORULAR VE CEVAPLARI
1.- İstanbul Milletvekili Zeynel Özen'in, Kahramanmaraş
Havalimanında yaşanan sefer iptallerinin nedenlerine ve sorunların çözümüne
ilişkin sorusu ve Ulaştırma ve Altyapı Bakanı Mehmet Cahit Turhan’ın cevabı (7/24367)
2.- Van Milletvekili Murat Sarısaç'ın, Van Yüzüncü Yıl
Üniversitesi Dursun Odabaş Tıp Merkezindeki doktor eksikliğine ilişkin sorusu
ve Sağlık Bakanı Fahrettin Koca’nın cevabı (7/24621)
3.- Hatay Milletvekili Suzan Şahin'in, üniversite
hastanelerinin borçlarına ilişkin sorusu ve Sağlık Bakanı Fahrettin Koca’nın
cevabı (7/24802)
4.- Adana Milletvekili Burhanettin Bulut'un, yerel
gazetelere verilen devlet desteğine ve bazı önerilere ilişkin sorusu ve Cumhurbaşkanı
Yardımcısı Fuat Oktay’ın cevabı (7/24830)
5.- Antalya Milletvekili Çetin Osman Budak'ın, bir
şirket tarafından Kızılay'a yapılan şartlı bağışa dair Devlet Denetleme Kurulunun
inceleme başlatıp başlatmadığına ilişkin sorusu ve Cumhurbaşkanı Yardımcısı
Fuat Oktay’ın cevabı (7/24921)
6.- Muğla Milletvekili Burak Erbay'ın, Muğla ili
genelindeki icra dosyası ile iflas eden şirket sayısına ilişkin sorusu ve
Adalet Bakanı Abdulhamit Gül’ün cevabı (7/25081)
7.- Tekirdağ Milletvekili Candan Yüceer'in, 2007-2019
yılları arasında Tekirdağ iline yapılan kamu yatırımı tutarına ilişkin sorusu
ve Cumhurbaşkanı Yardımcısı Fuat Oktay’ın cevabı (7/25220)

3 Mart 2020 Salı
BİRİNCİ OTURUM
Açılma Saati: 15.05
BAŞKAN: Mustafa ŞENTOP
KÂTİP
ÜYELER: Bayram ÖZÇELİK (Burdur), Barış KARADENİZ (Sinop)
-----0-----
BAŞKAN
– Türkiye Büyük Millet Meclisinin 63’üncü Birleşimini açıyorum. 
Toplantı
yeter sayısı vardır, görüşmelere başlıyoruz.
Sayın
milletvekilleri, yürütmenin, İdlib’deki hain saldırı ve bölgedeki gelişmeler
konusunda, İç Tüzük'ün 59’uncu maddesinin ikinci fıkrası gereğince gündem dışı
söz talebi vardır. Bu talep, Cumhurbaşkanı Yardımcısı Sayın Fuat Oktay’ın da
hazır bulunması ve Dışişleri Bakanı Sayın Mevlüt Çavuşoğlu ve Millî Savunma
Bakanı Sayın Hulusi Akar’ın gündem dışı konuşma yapması şeklindedir. Bu talebi
yerine getireceğim.
Danışma
Kurulunun bu konuya ilişkin bir önerisi vardır, okutup oylarınıza sunacağım:
III.- ÖNERİLER
A) Danışma Kurulu Önerileri
1.- Danışma Kurulunun, Genel Kurulun 3 Mart 2020 Salı
günkü birleşiminde İç Tüzük’ün 59’uncu maddesinin ikinci fıkrası uyarınca
yürütme tarafından yapılacak gündem dışı konuşmalarda her bir bakana ve bu
konuşmaları takip eden konuşmalarda siyasi parti gruplarına otuzar dakika,
ayrıca Türkiye Büyük Millet Meclisinde grubu bulunmayan milletvekillerinden 3
kişiye beşer dakika süreyle söz verilmesine, İç Tüzük'ün 59'uncu maddesinin
ikinci fıkrası uyarınca yürütme tarafından yapılacak gündem dışı konuşmalar ve
bu konuşmaları takip eden konuşmaların ardından başkaca bir işin
görüşülmemesine ilişkin önerisi 
3/3/2020
Danışma Kurulu Önerisi
Danışma
Kurulunun 3/3/2020 Salı günü (Bugün) yaptığı toplantıda aşağıdaki önerilerin
Genel Kurulun onayına sunulması uygun görülmüştür.
 Mustafa
Şentop
 Türkiye
Büyük Millet Meclisi Başkanı
 Özlem Zengin  Özgür
Özel
 Adalet ve Kalkınma Partisi Cumhuriyet
Halk Partisi 
 Grubu Başkan Vekili  Grubu
Başkan Vekili 
 
Dursun Müsavat Dervişoğlu  Muhammed
Levent Bülbül
 İYİ PARTİ Milliyetçi
Hareket Partisi 
 Grubu Başkan Vekili Grubu
Başkan Vekili 

 Hakkı Saruhan Oluç
 Halkların Demokratik Partisi 
 Grubu Başkan Vekili 
Öneri:
Genel
Kurulun 3 Mart 2020 Salı günkü (bugün) birleşiminde, İç Tüzük'ün 59'uncu maddesinin
ikinci fıkrası uyarınca yürütme tarafından yapılacak gündem dışı konuşmalarda
her bir bakana ve bu konuşmaları takip eden konuşmalarda siyasi parti
gruplarına otuzar dakika süreyle -bu süre birden fazla konuşmacı tarafından kullanılabilir-
ayrıca Türkiye Büyük Millet Meclisinde grubu bulunmayan milletvekillerinden 3
kişiye beşer dakika söz verilmesi, İç Tüzük'ün 59'uncu maddesinin ikinci
fıkrası uyarınca yürütme tarafından yapılacak gündem dışı konuşmalar ve bu
konuşmaları takip eden konuşmaların ardından başkaca bir işin görüşülmemesi
önerilmiştir.
BAŞKAN
– Öneriyi oylarınıza sunuyorum: Kabul edenler... Kabul etmeyenler... Öneri kabul
edilmiştir.
Sayın
Bakanların konuşmasının ardından talepleri hâlinde siyasi parti gruplarına ve
alınan karar gereğince, grubu bulunmayan milletvekillerinden 3 kişiye söz
vereceğim.
Konuşma
süreleri, Sayın Bakanlar için otuzar, siyasi parti grupları için otuzar, grubu
bulunmayan milletvekilleri için beşer dakikadır.
Sayın
milletvekilleri, gündem dışı konuşmalara başlamadan önce İç Tüzük’ün 70’inci
maddesine göre verilmiş bir önerge vardır. Kapalı oturum istemine dair önergeyi
okutuyorum:
IV.- BAŞKANLIĞIN GENEL KURULA SUNUŞLARI
A) Önergeler
1.- Yürütmenin istemi üzerine, İdlib’deki hain saldırı
ve bölgedeki gelişmeler konusunda İç Tüzük’ün 59’uncu maddesinin ikinci fıkrası
gereğince, Cumhurbaşkanı Yardımcısı Fuat Oktay’ın da hazır bulunacağı,
Dışişleri Bakanı Mevlüt Çavuşoğlu ve Millî Savunma Bakanı Hulusi Akar’ın
yapacağı gündem dışı konuşmalar ile devamındaki görüşmelerin kapalı oturumda
yapılmasına ilişkin Grup Başkan Vekili Tokat Milletvekili Özlem Zengin’in, İç
Tüzük’ün 70’inci maddesine göre verilmiş olan önergesi 
3/3/2020
Türkiye Büyük Millet Meclisi Başkanlığına
Yürütmenin
istemi üzerine, İdlib’deki hain saldırı ve bölgedeki gelişmeler konusunda, İç
Tüzük’ün 59’uncu maddesinin ikinci fıkrası gereğince Cumhurbaşkanı Yardımcısı
Sayın Fuat Oktay'ın da hazır bulunacağı ve Dışişleri Bakanı Sayın Mevlüt
Çavuşoğlu ve Millî Savunma Bakanı Sayın Hulusi Akar’ın yapacağı gündem dışı
konuşmalar ile devamındaki görüşmelerin İç Tüzük'ün 70'inci maddesi uyarınca
kapalı oturumda gerçekleştirilmesini arz ve teklif ederim.
 Özlem
Zengin
 Tokat
 Grup
Başkan Vekili
V.- OTURUM BAŞKANLARININ KONUŞMALARI
1.- Oturum Başkanı TBMM Başkanı Mustafa Şentop’un, Grup
Başkan Vekilleri tarafından Danışma Kurulu toplantısında da İç Tüzük’ün 70’inci
maddesi ile 59’uncu maddesi arasında bir boşluk olduğunun dile getirildiğine ve
İç Tüzük’te en kısa sürede düzenleme yapılması gerekliliği konusunda mutabakat
sağlandığına ilişkin konuşması 
BAŞKAN
– Değerli arkadaşlar, bu kapalı oturum talebiyle ilgili kısa bir değerlendirme
yapmak istiyorum. Bunu, Danışma Kurulunda Grup Başkan Vekili arkadaşlarımızla
da müzakere ettik. İç Tüzük’ün kapalı oturumu düzenleyen 70’inci maddesinin
dördüncü fıkrası “Cumhurbaşkanı yardımcıları, bakanlar, bakan yardımcıları ve
üst kademe kamu yöneticileri 62 nci maddede belirtilen hallerde aynı maddede
belirtilen usulle kapalı oturumlarda bulunabilirler.” hükmünü haizdir.
Fıkrada
atıf yapılan 62’nci madde, yürütmenin Genel Kurulda temsilini düzenlemektedir.
İç Tüzük’ün 62’nci maddesindeki düzenlemeler, Genel Kurul gündeminin
kısımlarında yer alan ve o kısımlarda görüşülecek işlere dairdir. Gündem dışı
konuşmalar ise İç Tüzük’ün 59’uncu maddesine göre yapılmaktadır. Maddenin
ikinci fıkrası yürütmenin gündem dışı konuşmasını düzenlemektedir. Yürütme, bu fıkradaki
düzenlemenin zorunlu unsurudur. 59’uncu maddenin ikinci fıkrasına göre gündem
dışı konuşmanın yapılabilmesi ve sonrasında, talepleri hâlinde, siyasi parti
gruplarına ve grubu bulunmayan bir milletvekiline söz verilebilmesi için
öncelikle yürütmenin istemi gerekmektedir. Yani yürütme bulunmadığı sürece İç
Tüzük’ün 59’uncu maddesinin ikinci fıkrası işlevsiz hâle gelecektir. Söz konusu
fıkra, olağanüstü acele hâllerde yürütmenin Genel Kurulu bilgilendirmesini
sağlamakta, ayrıca siyasi parti gruplarının ve milletvekillerinin “olağanüstü
acele hâl” olarak nitelendirilen konu hakkında değerlendirmeler yapmasına imkân
tanımaktadır. Böylece, çok önemli konuları, Genel Kurul, yürütmeyle birlikte
müzakere imkânı bulmaktadır. Takdir edilir ki olağanüstü acele hâl kapsamına
giren konuların devlet ve milletin güvenliğiyle ilgili olması, devlet sırrı
kapsamında bulunması, mahiyeti itibarıyla kapalı oturumda konuşulması olasılığı
yüksektir. Bu konularda yapılacak kapalı oturumda, eşyanın tabiatı gereği ve
yine, hükmün amaçsal yorumundan hareketle bakanların bulunması gerekir diye
düşünülmelidir.
İç
Tüzük’ün 70’inci maddesi ile 59’uncu maddesi arasında bu konuda bir boşluk
olduğu birleşimin açılmasından önce yapılan Danışma Kurulu toplantısında da
Grup Başkan Vekilleri tarafından dile getirilmiş ve bu konuda İç Tüzük’te en
kısa sürede bir düzenleme yapılması gerekliliği konusunda mutabakat
sağlanmıştır.
Bilgilerinize
sunulur. 
Şimdi,
değerli arkadaşlar, kapalı oturumda…
ERKAN
BAŞ (İstanbul) – Sayın Başkan, söz istiyorum.
BAŞKAN
– …Genel Kurul salonunda bulunabilecek sayın üyeler dışındaki dinleyicilerin ve
görevlilerin dışarıya çıkmaları gerekmektedir.
ERKAN
BAŞ (İstanbul) – Sayın Başkan, söz istiyorum.
BAŞKAN
– Sayın İdare Amirlerinden salonun boşaltılmasını temin etmelerini rica
ediyorum.
ERKAN
BAŞ (İstanbul) – Henüz karar alınmadı Başkan, söz istiyorum. Karar alınmadan
usule dair konuşmak istiyorum.
BAŞKAN
– Bir dakika… 
Yeminli
stenografların ve yeminli görevlilerin salonda kalmalarını oylarınıza
sunuyorum: Kabul edenler...
ERKAN
BAŞ (İstanbul) – Usulen tartışmak gerekiyor oylamadan önce…
BAŞKAN
– Kabul etmeyenler... 
ERKAN
BAŞ (İstanbul) – Sayın Başkan, usulen tartışmak gerekiyor, oylayamazsınız.
BAŞKAN
– Efendim…
ERKAN
BAŞ (İstanbul) – Sayın Başkan, usulen tartışma açmak istiyorum, oylayamazsınız.

BAŞKAN
– Ben okuyorum, sözümü kesiyorsunuz Sayın Baş.
ERKAN
BAŞ (İstanbul) – Hayır, sizin oylamaya geçmemeniz için bir talepte bulunuyorum.
BAŞKAN
– Oylamaya sundum, kabul edilmiştir.
ERKAN
BAŞ (İstanbul) – 60’a göre söz istiyorum, usul tartışması açılması gerekiyor
Sayın Başkanım. 
BAŞKAN
– Salonun hazırlanması amacıyla…
ERKAN
BAŞ (İstanbul) – Sayın Başkan, bu karar alınmadı.
BAŞKAN
– …birleşime beş dakika ara veriyorum.
Kapanma Saati: 15.12
VI.- KAPALI OTURUMLAR
(İkinci, Üçüncü, Dördüncü ve Beşinci Oturumlar) 
(Kapalıdır)
ALTINCI OTURUM
Açılma Saati: 21.28
BAŞKAN: Mustafa ŞENTOP
KÂTİP
ÜYELER: Bayram ÖZÇELİK (Burdur), Barış KARADENİZ (Sinop)
-----0-----
BAŞKAN
– Türkiye Büyük Millet Meclisinin 63’üncü Birleşiminin kapalı oturumundan sonra
yapılacak Altıncı Oturumunu açıyorum. 
İç
Tüzük’ün 59’uncu maddesinin ikinci fıkrasına göre yapılan konuşmalar
tamamlanmıştır. 
V.- OTURUM BAŞKANLARININ KONUŞMALARI (Devam)
2.- Oturum Başkanı TBMM Başkanı Mustafa Şentop’un,
vatanın, milletin birliği ve dirliği için canlarını feda eden aziz şehitlere
Allah’tan rahmet dilediğine, devam eden operasyonlarda ordunun muzaffer
olmasını Cenab-ı Hak’tan niyaz ettiğine ilişkin konuşması 
BAŞKAN
– Birleşimin nihayetinde, vatanımızın ve milletimizin birliği ve dirliği için
canlarını feda eden aziz şehitlerimize Allah’tan rahmet, gazilerimize acil
şifalar diliyorum. Şu anda aynı hedef ve gayretle devam eden operasyonlarımızda
ordumuzun muzaffer olmasını Cenab-ı Hak’tan niyaz ediyorum. 
Alınan
karar gereğince, gündemimizde başka bir iş bulunmadığı için denetim konuları ve
kanun teklifleri ile komisyonlardan gelen diğer işleri sırasıyla görüşmek için
4 Mart 2020 Çarşamba günü saat 14.00’te toplanmak üzere birleşimi kapatıyorum. 
Kapanma Saati: 21.29 



