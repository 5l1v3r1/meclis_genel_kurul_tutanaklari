






DÖNEM : 22





DÖNEM : 22 CİLT :
43  YASAMA YILI : 2



T. B. M. M.
TUTANAK DERGİSİ


65 inci Birleşim
25 Mart 2004 Perşembe
 I. - GEÇEN TUTANAK ÖZETİ
II. - GELEN KÂĞITLAR

I. - GEÇEN TUTANAK ÖZETİ
TBMM Genel Kurulu saat 15.00'te açıldı.
Oturum Başkanlığınca, Başkanlık Divanı
Kâtip Üyelerinden birisinin Divanda hazır bulunamaması nedeniyle, İçtüzüğün 55
inci maddesi hükmü uyarınca çalışmalara başlanılmasının mümkün olmadığına;
Grup Başkanvekilleri ve Kâtip Üyelerle
önceden yapılan görüşmelerden, birleşime ara verilse bile, mahallî idareler
genel seçimleri nedeniyle, Başkanlık Divanının oluşturulmasına imkân
bulunmadığının anlaşıldığına;
İlişkin açıklamada bulunuldu.
25 Mart 2004 Perşembe günü saat 15.00'te
toplanmak üzere, birleşime 15.03'te son verildi.

 Sadık Yakut
 Başkanvekili

 Mevlüt Akgün
 Karaman
 Kâtip Üye




No. : 98
II. - GELEN KAĞITLAR
25 Mart 2004
Perşembe


Cumhurbaşkanınca Geri Gönderilen Kanun
1. - Spor Müsabakalarında
Şiddet ve Düzensizliğin Önlenmesine Dair 2.3.2004 Tarihli ve 5100 Sayılı Kanun
ve Anayasanın 89 ve 104 üncü Maddeleri Gereğince Cumhurbaşkanınca Bir Daha
Görüşülmek Üzere Geri Gönderme Tezkeresi (1/777) (Anayasa ve Adalet
Komisyonlarına) (Başkanlığa geliş tarihi: 15.3.2004)
Tasarılar
1. - Er Kazanından İaşe
Edileceklere İlişkin Kanunda Değişiklik Yapılmasına Dair Kanun Tasarısı (1/778)
(Millî Savunma Komisyonuna) (Başkanlığa geliş tarihi: 16.3.2004)
2.- Suçtan Kaynaklanan
Gelirlerin Aklanması, Araştırılması, Ele Geçirilmesi ve El Konulmasına İlişkin
Sözleşmenin Onaylanmasının Uygun Bulunduğuna Dair Kanun Tasarısı (1/779)
(Adalet ve Dışişleri Komisyonlarına) (Başkanlığa geliş tarihi: 16.3.2004) 
Tezkere
1. - Yap-İşlet-Devret ve
Yap-İşlet Modeli Kapsamında Yaptırılan Enerji Projelerini Konu Alan Enerji
Raporunun Sunulduğuna İlişkin Sayıştay Başkanlığı Tezkeresi (3/503) (Plan ve
Bütçe Komisyonuna) (Başkanlığa geliş tarihi: 18.3.2004)


BİRİNCİ OTURUM
Açılma Saati: 15.00
25 Mart 2004 Perşembe
BAŞKAN : Başkanvekili Sadık YAKUT
KÂTİP ÜYELER : ........
BAŞKAN - Türkiye Büyük
Millet Meclisinin 65 inci Birleşimini açıyorum.
Sayın milletvekilleri,
kâtip üyelerimizin hazır bulunmaması nedeniyle, İçtüzüğümüzün 55 inci maddesi
hükmü uyarınca, çalışmalarımıza başlayabilmemiz mümkün bulunmamaktadır. 
Başkanlığımızca daha önceden
her iki siyasî parti grup başkanvekilleri ve kâtip üyelerle yapılan görüşmeler
sonucunda, seçimler münasebetiyle Genel Kurulda hazır bulunamayacakları tespit
edilmiş; bu nedenle, ara versek bile Divanın teşekkül edemeyeceği kanaatine
varılmış olduğundan, sözlü soru önergeleri ile diğer denetim konularını
sırasıyla görüşmek için, 30 Mart 2004 Salı günü saat 15.00'te toplanmak üzere,
birleşimi kapatıyorum.

Kapanma Saati: 15.02




