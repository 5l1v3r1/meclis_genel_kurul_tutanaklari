



TBMM Tutanak Müdürlüðü




 TÜRKİYE BÜYÜK MİLLET MECLİSİ
 TUTANAK DERGİSİ

 46’ncı
Birleşim
 27
Aralık 2016 Salı

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş
bulunan her tür belge ile konuşmacılar tarafından ifade edilmiş ve tırnak
içinde belirtilmiş alıntı sözler aslına uygun olarak yazılmıştır.)

 İÇİNDEKİLER

I.- GEÇEN TUTANAK ÖZETİ
II.- GELEN KÂĞITLAR
III.- YAZILI SORULAR VE CEVAPLARI
1.- Sinop Milletvekili Barış Karadeniz'in, öğrencilerin
yurt sorununa ve yurt kapasitelerinin artırılmasına yönelik çalışmalara ilişkin
sorusu ve Gençlik ve Spor Bakanı Akif Çağatay Kılıç’ın cevabı (7/8438)
2.- İzmir Milletvekili Ahmet Kenan Tanrıkulu'nun, İzmir
ve ilçelerinde faaliyet gösteren spor kulüplerine ve Karşıyaka Stadyumu’na
ilişkin sorusu ve Gençlik ve Spor Bakanı Akif Çağatay Kılıç’ın cevabı (7/8630)
3.- Diyarbakır Milletvekili Sibel Yiğitalp'ın,
Diyarbakır'ın Yenişehir ilçesinde yapılan stadyum yıkımına ve söz konusu alanda
yapılacak olan AVM ve rezidans projesine ilişkin sorusu ve Gençlik ve Spor
Bakanı Akif Çağatay Kılıç’ın cevabı (7/8814)
4.- Kocaeli Milletvekili Tahsin Tarhan'ın, Gebze
Kirazpınar Mahallesi'ndeki TOKİ uygulamalarına yönelik şikayetlere ilişkin Başbakandan
sorusu ve Başbakan Yardımcısı Nurettin Canikli’nin cevabı (7/9220)
5.- Antalya Milletvekili Niyazi Nefi Kara'nın, FETÖ
kapsamında tutuklanan, gözaltına alınan veya kamudaki görevinden ihraç edilen
kişilerin eğitim durumlarına ilişkin Başbakandan sorusu ve Başbakan Yardımcısı
Nurettin Canikli’nin cevabı (7/9324)
6.- Denizli Milletvekili Melike Basmacı'nın, kredi
kartı faiz oranlarında yapılan indirime ilişkin Başbakandan sorusu ve Başbakan
Yardımcısı Mehmet Şimşek’in cevabı (7/9376)
7.- Ankara Milletvekili Erkan Haberal'ın, Yunus Emre
Enstitüsü'nün yurt dışındaki merkezlerinde bilimsel araştırmalar yapılıp yapılmadığına
ilişkin sorusu ve Başbakan Yardımcısı Yıldırım Tuğrul Türkeş’in cevabı (7/9388)
8.- İstanbul Milletvekili Mustafa Sezgin Tanrıkulu'nun,
kurumlar bazında tutuklanan ve görevden el çektirilen FETÖ üyesi olduğu tespit
edilen kamu görevlilerinin toplam sayısına ve bazı kurumlardaki işlemlerinin
incelenmesine ilişkin Başbakandan sorusu ve Başbakan Yardımcısı Nurettin
Canikli’nin cevabı (7/9527)
27 Aralık 2016 Salı
BİRİNCİ OTURUM
Açılma Saati: 15.00
BAŞKAN: Başkan Vekili Ahmet AYDIN 
KÂTİP ÜYELER: Özcan PURÇU (İzmir) 
-----0-----
BAŞKAN – Sayın
milletvekilleri, Türkiye Büyük Millet Meclisinin 46’ncı Birleşimini açıyorum.
Başkanlık
Divanı…
ÖZGÜR ÖZEL (Manisa)
– Sayın Başkan, Komisyonda milletvekillerimizin hakkı yeniyor, konuşma
talepleri ellerinden alınıyor. Bunun tutanağa geçmesini ve tarafınızdan
Komisyon Başkanının uyarılmasını talep ediyoruz.
BAŞKAN –
Toplantıyı açamadığımız için tutanaklara geçiremiyoruz.
ÖZGÜR ÖZEL
(Manisa) – Geçti, geçti. 
BAŞKAN -
Başkanlık Divanı teşekkül etmediğinden çalışmalarımıza başlayamıyoruz. 
AKİF EKİCİ
(Gaziantep) – Sayın Başkan, bu milletvekilleri ne yapıyorlar? Başkan yaratmaya
mı çalışıyorlar? Vah Türkiye, vah ülkem, vah, vah! 
BAŞKAN - Bu
nedenle, alınan karar gereğince kanun tasarı ve teklifleri ile komisyonlardan
gelen diğer işleri sırasıyla görüşmek için 28 Aralık 2016 Çarşamba günü saat
14.00’te toplanmak üzere birleşimi kapatıyorum. 
Kapanma Saati: 15.03



