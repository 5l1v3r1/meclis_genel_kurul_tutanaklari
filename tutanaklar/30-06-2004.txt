






DÖNEM : 22





DÖNEM
: 22 CİLT : 54 YASAMA YILI : 2



T. B. M. M.
TUTANAK DERGİSİ


108 inci Birleşim
30 Haziran 2004 Çarşamba


İ
Ç İ N D E K İ L E R
   Sayfa 
I. - GEÇEN TUTANAK ÖZETİ
II. - GELEN KÂĞITLAR
III. -
BAŞKANLIĞIN GENEL KURULA SUNUŞLARI
A) GündemdIşI Konuşmalar
1.- Kırşehir Milletvekili Hüseyin
Bayındır'ın, memur maaşlarındaki dağılım adaletsizliğine ilişkin gündemdışı
konuşması
2.- Kırklareli Milletvekili Ahmet Gökhan
Sarıçam'ın, av tezkeresi ile avlanma belgesi harçlarının yüksekliği dolayısıyla
avcıların sorunlarına, ekonomiye etkilerine ve alınması gereken tedbirlere
ilişkin gündemdışı konuşması
B) Tezkereler ve Önergeler
1.- Bayındırlık, İmar, Ulaştırma ve Turizm
Komisyonu Başkanlığının, 595 sayılı Yapı Denetimi Hakkında Kanun Hükmünde
Kararnamenin yürürlükten kaldırılmasına ilişkin tezkeresi (3/603) 
2.- Kars Milletvekili Selami Yiğit'in
(6/1128 ve 6/1129) esas numaralı sözlü sorularını geri aldığına ilişkin
önergesi (4/203)
C) Gensoru, Genel Görüşme, Meclİs SoruşturmasI ve
Meclİs AraştIrmasI Önergelerİ
1.- Denizli Milletvekili Mustafa Gazalcı
ve 49 milletvekilinin, orta ve yükseköğrenimin sorunları ile üniversite
sınavlarına girişte yaşanan olumsuzlukların araştırılarak alınması gereken
önlemlerin belirlenmesi amacıyla Meclis araştırması açılmasına ilişkin önergesi
(10/203) 
IV.-
ÖNERİLER
A) DanIşma Kurulu Önerİlerİ
1.- Gündemdeki sıralama ile çalışma
saatlerinin yeniden düzenlenmesine ilişkin Danışma Kurulu önerisi
V.- KANUN
TASARI VE TEKLİFLERİ İLE KOMİSYONLARDAN GELEN DİĞER İŞLER
1.- Adlî Yargı İlk Derece Mahkemeleri ile
Bölge Adliye Mahkemelerinin Kuruluş, Görev ve Yetkileri Hakkında Kanun Tasarısı
ve Adalet Komisyonu Raporu (1/521) (S. Sayısı: 146) 
2.- Hukuk Usulü Muhakemeleri Kanununda
Değişiklik Yapılmasına İlişkin Kanun Tasarısı ve Adalet Komisyonu Raporu
(1/523) (S. Sayısı: 152) 
3.- Çanakkale Milletvekilleri Mehmet Daniş
ve İbrahim Köşdere'nin, Gelibolu Yarımadası Tarihî Millî Parkı Kanununa Geçici
Bir Madde Eklenmesine Dair Kanun Teklifi (Kamu İhale Kanununa Geçici Madde
Eklenmesine Dair Kanun Teklifi) ile Plan ve Bütçe Komisyonu Raporu (2/212) (S.
Sayısı: 305)
4.- Kamu Yönetiminin Temel İlkeleri ve
Yeniden Yapılandırılması Hakkında Kanun Tasarısı ile İçişleri, Plan ve Bütçe ve
Anayasa Komisyonları Raporları (1/731) (S. Sayısı: 349)
5.- Özel Gelir ve Özel Ödeneklerin
Düzenlenmesi ile Bazı Kanun ve Kanun Hükmünde Kararnamelerde Değişiklik
Yapılması Hakkında Kanun Tasarısı ve Plan ve Bütçe Komisyonu Raporu (1/827) (S.
Sayısı: 618)
6.- Adalet ve Kalkınma Partisi Grup
Başkanvekili Bursa Milletvekili Faruk Çelik'in Yapı Denetimi Hakkında Kanunda
Değişiklik Yapılması Hakkında Kanun Teklifi ile Sakarya Milletvekili Recep
Yıldırım'ın Benzer Mahiyetteki Kanun Teklifi ve Bayındırlık, İmar, Ulaştırma ve
Turizm Komisyonu Raporu (2/300, 2/302) (S. Sayısı : 620)
7.- Türkiye Cumhuriyeti Hükümeti ile
İsrail Devleti Hükümeti Arasında Bitki Koruma ve Karantina Alanında Anlaşmanın
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/739) (S. Sayısı: 442)
8.- Türkiye Cumhuriyeti Hükümeti ile
Özbekistan Cumhuriyeti Hükümeti Arasında Uluslararası Terörizmle Mücadelede İşbirliği
Anlaşmasının Onaylanmasının Uygun Bulunduğuna Dair Kanun Tasarısı ve Dışişleri
Komisyonu Raporu (1/756) (S. Sayısı: 444)
9.- Türkiye Cumhuriyeti Hükümeti ile
Finlandiya Cumhuriyeti Hükümeti Arasında Suçun Önlenmesi ve Suçla Mücadelede
İşbirliği Anlaşmasının Onaylanmasının Uygun Bulunduğuna Dair Kanun Tasarısı ve
Dışişleri Komisyonu Raporu (1/780) (S. Sayısı: 445)
10.- Türkiye Cumhuriyeti Adalet Bakanlığı
ile Moldova Cumhuriyeti Adalet Bakanlığı Arasında İşbirliği Protokolünün
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/786) (S. Sayısı: 459)
11.- Türkiye Cumhuriyeti Hükümeti ile Oman
Sultanlığı Hükümeti Arasında Uluslararası Karayolu Taşımacılığı Anlaşmasının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/790) (S. Sayısı: 460)
12.- Türkiye Cumhuriyeti ve Lübnan
Cumhuriyeti Arasında Konsolosluk Anlaşmasının Onaylanmasının Uygun Bulunduğuna
Dair Kanun Tasarısı ve Dışişleri Komisyonu Raporu (1/804) (S. Sayısı: 462)
13.- Karadeniz'in Kirliliğe Karşı
Korunması Sözleşmesinin Karadeniz'de Biyolojik Çeşitliliğin ve Peyzajın
Korunması Protokolünün Onaylanmasının Uygun Bulunduğuna Dair Kanun Tasarısı ile
Çevre ve Dışişleri Komisyonları Raporları (1/750) (S. Sayısı: 608)
14.- Türkiye Cumhuriyeti Hükümeti ile
Cibuti Cumhuriyeti Hükümeti Arasında
Kültür, Eğitim, Bilim, Basın Yayın, Gençlik ve Spor Alanlarında İşbirliği
Anlaşmasının Onaylanmasının Uygun Bulunduğuna Dair Kanun Tasarısı ile Millî
Eğitim, Kültür, Gençlik ve Spor ve Dışişleri Komisyonu Raporları (1/791) (S.
Sayısı: 609)
15.- Türkiye Cumhuriyeti Hükümeti ile
Merkezi ve Doğu Avrupa İçin Bölgesel Çevre Merkezi Yönetim Kurulu Arasında
Türkiye'de Bölgesel Çevre Merkezinin Kurulması ve Faaliyetleri Hakkında İkili
Anlaşmanın Onaylanmasının Uygun Bulunduğuna Dair Kanun Tasarısı ile Çevre ve
Dışişleri Komisyonları Raporları (1/792) (S. Sayısı: 612)
16.- Dahiliye Memurları Kanunu, İl İdaresi
Kanunu, İçişleri Bakanlığı Teşkilat ve Görevleri Hakkında Kanun ve Devlet
Memurları Kanununda Değişiklik Yapılmasına Dair Kanun Tasarısı ve İçişleri
Komisyonu Raporu (1/802) (S. Sayısı: 461) 


I. - GEÇEN
TUTANAK ÖZETİ

TBMM Genel Kurulu saat 15.00'te açılarak
beş oturum yaptı.
Kocaeli Milletvekili Eyüp Ayar,
Kocaeli'nin düşman işgalinden kurtarılışının 83 üncü yıldönümü ve ilin
sosyoekonomik sorunlarına,
Eskişehir Milletvekili Hasan Murat Mercan,
Türkiye'nin, Avrupa Konseyi Parlamenter Asamblesinin denetim sürecinden
çıkarılmasının AB sürecindeki önemine,
İlişkin gündemdışı birer konuşma yaptılar.
İzmir Milletvekili Oğuz Oyan'ın, patatesin
ülke ekonomisindeki önemi ile üreticilerin ve çiftçilerimizin içinde
bulundukları sorunlara ve alınması gereken önlemlere ilişkin gündemdışı
konuşmasına, Tarım ve Köyişleri Bakanı Sami Güçlü cevap verdi.
Denizli Milletvekili Ümmet Kandoğan'ın,
(6/1134, 6/1135, 6/1143 ve 6/1147) esas numaralı sözlü sorularını geri aldığına
ilişkin önergesi okundu; soruların geri verildiği bildirildi.
İstanbul Milletvekili Kemal Kılıçdaroğlu
ve 22 milletvekilinin, Türkiye Kızılay Derneğinin içinde bulunduğu durumun
saptanması ve sorunlarının araştırılarak alınması gereken önlemlerin (10/201),
Tekirdağ Milletvekili Enis Tütüncü ve 31
milletvekilinin, işsizlik düzeyi ile istihdam hacmindeki olumsuzlukların
boyutlarının araştırılarak gerekli politikaların (10/202),
Belirlenmesi amacıyla Meclis araştırması
açılmasına ilişkin önergeleri Genel Kurulun bilgisine sunuldu; önergelerin
gündemdeki yerini alacağı ve öngörüşmelerinin, sırası geldiğinde yapılacağı
açıklandı.
Genel Kurulun 29.6.2004 Salı günkü
birleşiminde, sözlü sorular ve diğer denetim konularının, 30.6.2004 Çarşamba
günkü birleşimde ise sözlü soruların görüşülmemesine; daha önce gelen kâğıtlar
listesinde yayımlanan ve dağıtılmış bulunan 617 ve 618 sıra sayılı kanun
tasarılarının, 48 saat geçmeden gündemin "Kanun Tasarı ve Teklifleri ile
Komisyonlardan Gelen Diğer İşler" kısmının 5 inci ve 6 ncı sıralarına
alınmasına; bu kısmın 26 ncı sırasında yer alan 458 sıra sayılı, 28 inci
sırasında yer alan 464 sıra sayılı, 29 uncu sırasında yer alan 579 sıra sayılı,
36 ncı sırasında yer alan 614 sıra sayılı kanun tasarılarının ise, 7, 8, 9 ve
10 uncu sıralarına alınmasına ve diğer işlerin sırasının buna göre teselsül
ettirilmesine; bugünkü birleşimde çalışma süresinin, 614 sıra sayılı kanun
tasarısının görüşmelerinin bitimine kadar uzatılmasına ve 30.6.2004 Çarşamba
günkü birleşimde Genel Kurulun saat 14.00'te toplanmasına; ayrıca, İçtüzüğün 5
inci maddesine göre, Türkiye Büyük Millet Meclisinin 1 Temmuz 2004 tarihinde
tatile girmeyerek çalışmalarına devam etmesine ve Genel Kurulun 1 Temmuz 2004 Perşembe
günü de saat 14.00'te toplanmasına ilişkin Danışma Kurulu önerisi, kabul
edildi.
Gündemin "Kanun Tasarı ve Teklifleri
ile Komisyonlardan Gelen Diğer İşler" kısmının:
1 inci sırasında bulunan, Adlî Yargı İlk
Derece Mahkemeleri ile Bölge Adliye Mahkemelerinin Kuruluş, Görev ve Yetkileri
Hakkında Kanun Tasarısının (1/521) (S. Sayısı: 146),
2 nci sırasında bulunan, Hukuk Usulü
Muhakemeleri Kanununda Değişiklik Yapılmasına İlişkin Kanun Tasarısının (1/523)
(S. Sayısı: 152),
3 üncü sırasında bulunan, Kamu İhale
Kanununa Geçici Madde Eklenmesine Dair Kanun Teklifinin (2/212) (S. Sayısı:
305),
Görüşmeleri, daha önce geri alınan
maddelere ilişkin komisyon raporları henüz gelmediğinden;
4 üncü sırasında bulunan, Kamu Yönetiminin
Temel İlkeleri ve Yeniden Yapılandırılması Hakkında Kanun Tasarısının (1/731)
(S. Sayısı: 349) görüşmeleri, ilgili komisyon yetkilileri Genel Kurulda hazır
bulunmadığından;
Ertelendi.
5 inci sırasına alınan, Tarımsal Üretici
Birlikleri Kanunu Tasarısının (1/803 )(S.Sayısı: 617), görüşmelerini müteakiben
elektronik cihazla yapılan açıkoylamadan sonra; 
7 nci sırasına alınan, Harp Araç ve
Gereçleri ile Silah, Mühimmat ve Patlayıcı Madde Üreten Sanayi Kuruluşlarının
Denetimi Hakkında (1/561) (S. Sayısı: 458), 
8 inci sırasına alınan, Savunma Sanayii
Güvenliği (1/562) (S.Sayısı: 464),
9 uncu sırasına alınan, Türk Vatandaşlığı
Kanununda Değişiklik Yapılmasına İlişkin (1/815) (S. Sayısı: 579),
10 uncu sırasına alınan, Millî Eğitim
Temel Kanunu ve Devlet Memurları Kanununda Değişiklik Yapılmasına İlişkin
(1/817) (S. Sayısı: 614),
Kanun Tasarılarının, görüşmelerini
müteakiben;
Kabul edilip kanunlaştıkları açıklandı.
6 ncı sırasına alınan, Özel Gelir ve Özel
Ödeneklerin Düzenlenmesi ile Bazı Kanun ve Kanun Hükmünde Kararnamelerde
Değişiklik Yapılması Hakkında Kanun Tasarısı (1/827)(S.Sayısı:618) 12 nci
maddesine kadar kabul edildi, birleşime verilen aradan sonra, ilgili Komisyon
ve Hükümet yetkililerinin Genel Kurulda hazır bulunmadıkları anlaşıldığından,
müzakereleri ertelendi.
30 Haziran 2004 Çarşamba günü, alınan
karar gereğince saat 14.00'te toplanmak üzere, birleşime 00.38'de son verildi.









Nevzat Pakdil
















Başkanvekili













Enver Yılmaz





Yaşar Tüzün 










Ordu 





Bilecik 










Kâtip Üye





Kâtip Üye













Ahmet Küçük
















Çanakkale 
















Kâtip Üye












  No.: 159
II. - GELEN
KÂĞITLAR
30 Haziran
2004 Çarşamba
Rapor
1.- Adalet ve Kalkınma Partisi Grup
Başkanvekili Bursa Milletvekili Faruk Çelik'in; Yapı Denetimi Hakkında Kanunda
Değişiklik Yapılması Hakkında Kanun Teklifi ile Sakarya Milletvekili Recep
Yıldırım'ın Benzer Mahiyetteki Kanun Teklifi ve Bayındırlık, İmar, Ulaştırma ve
Turizm Komisyonu Raporu (2/300, 2/302) (S. Sayısı: 620) (Dağıtma tarihi:
29.6.2004) (GÜNDEME)
Meclis
Araştırması Önergesi
1.- Denizli Milletvekili Mustafa Gazalcı
ve 49 Milletvekilinin, orta ve yükseköğrenimin sorunları ile üniversite
sınavlarına girişte yaşanan olumsuzlukların araştırılarak alınması gereken
önlemlerin belirlenmesi amacıyla Anayasanın 98 inci, İçtüzüğün 104 ve 105 inci
maddeleri uyarınca bir Meclis araştırması açılmasına ilişkin önergesi (10/203)
(Başkanlığa geliş tarihi: 22.6.2004)


BİRİNCİ
OTURUM
Açılma
Saati: 14.00
30 Haziran
2004 Çarşamba
BAŞKAN:
Başkanvekili Nevzat PAKDİL
KÂTİP
ÜYELER: Ahmet KÜÇÜK (Çanakkale), Yaşar TÜZÜN (Bilecik)
BAŞKAN - Sayın milletvekilleri, Türkiye
Büyük Millet Meclisinin 108 inci Birleşimini açıyorum. 
Toplantı yetersayısı vardır; görüşmelere
başlıyoruz.
Gündeme geçmeden önce, üç sayın
milletvekiline gündemdışı söz vereceğim.
Konuşma süreleri 5'er dakikadır. Hükümet,
bu konuşmalara cevap verebilir; hükümetin konuşma süresi 20 dakikadır.
Gündemdışı ilk söz, güneydoğu ve doğu
sınır illerinden kaçak hayvan girmesi nedeniyle hayvan üreticilerinin
mağduriyeti hakkında söz isteyen Erzurum Milletvekili Mücahit Daloğlu'na
aittir.
Sayın Daloğlu?.. Yok.
Memur maaşlarındaki dağılım adaletsizliği
nedeniyle söz isteyen Kırşehir Milletvekili Hüseyin Bayındır; buyurun.
(Alkışlar)
III. -
BAŞKANLIĞIN GENEL KURULA SUNUŞLARI
A) GündemdIşI Konuşmalar
1.-
Kırşehir Milletvekili Hüseyin Bayındır'ın, memur maaşlarındaki dağılım
adaletsizliğine ilişkin gündemdışı konuşması
HÜSEYİN BAYINDIR (Kırşehir) - Sayın
Başkan, saygıdeğer milletvekilleri, televizyonları başında bizi izleyen sevgili
yurttaşlarım; hepinizi saygıyla selamlıyorum.
Ben, sözlerime başlamadan önce, tüm
emeklilerimizin Emekliler Gününü yürekten kutluyorum ve emekli maaşından vergi
alma hesabı yapan AKP Hükümetine atfen de Atatürk'ün şu veciz sözlerini
söylemek istiyorum: "Bir milletin yaşlı vatandaşlarına ve emeklilerine
karşı tutumu, o milletin yaşama kudretinin en önemli kıstasıdır. Mazide
muktedirken, bütün kuvvetiyle çalışmış olanlara karşı minnet hissi duymayan bir
milletin, istikbale güvenle bakmaya hakkı yoktur" diyor Mustafa Kemal
Atatürk.
Değerli arkadaşlarım, AKP Hükümeti, geçen
hafta içerisinde, kamu çalışanlarına, o bordro mahkûmu insanlara yüzde 6'lık
bir zam yaptı; tabiî, ona yakın bir oranda da asgarî ücrete zam yaptı; ama,
hükümette bir telaş, benzine aynı oranda zam... Bugün, Enerji Bakanlığı
açıklıyor; doğalgaza yüzde 6 oranında bir zam. Daha memurun eline yüzde 6'lık
zam farkı geçmeden, hani hep bilinen bir deyim vardır ya "kaşıkla verip
kepçeyle alma" işi, vermeden alan bir anlayışınız var. 
Sayın Başbakanın 19.5.2002 tarihinde bir
simit hesabı vardı; Sayın Başbakan, 5 kişilik bir ailenin sadece çay ve simit
yemesi için ayda 270 000 000 lira gerektiğini, asgarî ücretin ise 160 000 000
lira olduğunu belirterek mevcut hükümeti eleştirmiş ve bakın ne demiş: "Bu
hükümet benim vatandaşıma bir çay ve simidi layık görmüyor. Bunlar duymaz,
görmez ve gerçekleri konuşmaz; bunların saygısı da yok; saygıları olsa, sandığı
getirirler."
Sayın Başbakan, şimdi simit kaç lira,
şimdi çay kaç lira, şimdi asgarî ücret kaç lira, siz bunu unuttunuz. Sayın
Başbakan, işte bunun adı simit. Siz, iki yıl kadar önce duygu sömürüsü yaparak,
insanların, yoksul insanların oyunu aldığınız simitten yüzde 18 oranında KDV
almaya devam ediyorsunuz; havyardan alınan KDV yüzde 18, simitten alınan KDV de
yüzde 18. (CHP sıralarından alkışlar)
Asgarî ücrete 15 000 000 lira zam
verdiniz. Sayın Maliye Bakanına soruyorlar, Maliye Bakanı kendine has edasıyla
cevap veriyor: "Çok bile verdik." Hadi oradan! Oyunu aldığın
insanlara 15 000 000 liranın ne anlama geldiğini bilmiyorsan, Maliye Bakanlığı
yapma kardeşim! 1,7 kilo kıyma parası bu, 2,2 kilo peynir parası, 3,8 kilo
tavuk parası, 15,5 kilo un parası bu. Asgarî ücretli, bu verilen zamla, 900 000
liralık abonman biletiyle, 8 gün ancak otobüse binebilir ve çıkıyorsunuz buralarda
insanların umudunu sömürmeye devam ediyorsunuz. Her gün yeni bir umut, her gün
yeni bir masal. 
AKP Hükümeti temsilcilerinin söyledikleri
neye benziyor biliyor musunuz; binbir gece masallarına benziyor; Avrupa Birliği
masalı, dolar masalı, euro masalı, vergiyi tabana yayma masalı, acil eylem
masalı; ama, tutmadı, olmadı. 
Kendi bünyenizde çalışan devlet memurları
arasındaki maaş adaletsizliğini hiç düşündünüz mü?! Bir mühendisi ele alalım; eğer
bu mühendis Bayındırlık ve İskân Bakanlığında çalışıyorsa aldığı ücret 890 000
000 lira, aynı mühendis Demiryollarında çalışıyorsa aldığı ücret 1 450 000 000
lira, Maliye Bakanlığı, İşkur, SSK, Bağ-Kurda çalışıyorsa aldığı ücret 1 160
000 000 lira, Telekomda çalışıyorsa aldığı ücret 1 400 000 000 lira. Bunun neresi adalet?!
HALİL İBRAHİM YILMAZ (Kütahya) - AK Parti
mi yaptı bunları?
HÜSEYİN BAYINDIR (Devamla) - Evet, bana
bakın; AK Parti mi yaptı filan demeyin. Kardeşim, iki yıldır iktidarsınız, kırkınız
da çıktı, cılkınız da çıktı!
ALİ RIZA BODUR (İzmir) - Vur vur inlesin,
AKP dinlesin Hüseyin.
HALİL İBRAHİM YILMAZ (Kütahya) - Memurluk
yaptınız mı siz?
HÜSEYİN BAYINDIR (Devamla) - Evet, evet.
İki yıldır iktidardasınız,
düzelteceksiniz, düzeltme vaadiyle geldiniz.
HALİL İBRAHİM YILMAZ (Kütahya) -
Düzelteceğiz, hiç endişen olmasın; bunlar bitti bu dönemde.
HÜSEYİN BAYINDIR (Devamla) - Bakın, şunu
söyleyeyim, bayram tatili yapamayan, cumartesi-pazar tatilini görmeyen, her
daraldığımızda, hırsızlıkta ya da toplu olaylarda o 155 numarasını aradığınız
polisler var ya, onların aldığı maaştan haberdar mısınız?! Bana bakın,
emniyet...
(Mikrofon otomatik cihaz tarafından
kapatıldı)
BAŞKAN - Sayın Bayındır...
HÜSEYİN BAYINDIR (Devamla) - Sayın Başkan,
eski bir devlet memuruyum, lütfen biraz tolerans tanırsanız. 
BAŞKAN - Tamam, siz devam edin Sayın
Bayındır, vakit geçmesin; size ekstra süre verdim; buyurun.
HÜSEYİN BAYINDIR (Devamla) - Emniyet
müdürüne layık gördüğünüz maaş 1 057 000 000 lira, başkomisere 732 000 000
lira, komisere 676 000 000 lira, bir polis memuruna 594 000 000 lira maaş
veriyorsunuz.
AHMET YENİ (Samsun) - Haftaya karpuz
gelecek.
HÜSEYİN BAYINDIR (Devamla) - Son zamanları
bir değerlendirin, bu insanların içinde bulunduğu psikolojik duruma bir bakın,
o insanların, bırakın olayları önlemeyi, kendi sıkıntılarından kendileri sorun
haline gelmiştir. Bununla ilgili, Sayın İçişleri Bakanından da, yıllardır
hizmet etmeye çalıştığı, bakanlık etmeye çalıştığı emrindeki insanların da
durumlarını düzeltmesini rica ediyorum.
Bakın, Türkiye'de ilginç bir sistem var.
Arkadaşlarım, ben uzun yıllar devlet memurluğu yaptım. Bakın, çarpıcı bir
örnek; 5 inci derecenin birinci kademesinde çalışan bir devlet memuru eğer Dış
Ticaret Müsteşarlığında çalışıyorsa -aynı görev- maaşı 872 150 000 lira, bu
memur Maliye Bakanlığındaysa 760 450 000 lira, Çalışma ve Sosyal Güvenlik
Bakanlığındaysa 530 000 000 lira, Devlet Hava Meydanları İşletmelerinde
çalışıyorsa 849 000 000 lira, Telekomda ise 1 127 400 000 lira; ama, Devlet Su
İşlerinde, Kültür ve Turizmde, Millî Eğitim Bakanlığında çalışıyor ise bu
insanın maaşı 526 000 000 lira. Neresinde adalet bunun?! 
HALİL İBRAHİM YILMAZ (Kütahya) - Doğru,
bunlar doğru... 
RESUL TOSUN (Tokat) - Doğru söylüyorsunuz;
ama, biz yapmadık. Kanun gelecek, destekleyin. 
HÜSEYİN BAYINDIR (Devamla) - Kıstasınız
ne, ölçünüz ne? 
Peki, eskiden mi yapılmış; düzeltin
kardeşim. Düzeltmeye gelmediniz mi? Beceremiyor musunuz? 
RESUL TOSUN (Tokat) - Kanun gelince
hatırlatacağım; bu sözünü unutma Hüseyin.
HÜSEYİN BAYINDIR (Devamla) - Bakın, size
şunu söyleyeyim: Bunları yapmak durumundasınız. 
AHMET YENİ (Samsun) - Yapıyoruz,
yapıyoruz. 
HÜSEYİN BAYINDIR (Devamla) - Bakın, size
şunu söyleyeyim: Arkadaşım, bordro mahkûmu, yaşamında...
(Mikrofon otomatik cihaz tarafından
kapatıldı) 
BAŞKAN - Sayın Bayındır, süre tamam;
teşekkür eder misiniz. (CHP sıralarından "devam etsin" sesleri) 
HÜSEYİN BAYINDIR (Devamla) - Sayın Başkan,
bırakalım mı? 
BAŞKAN - Devam edin.
HÜSEYİN BAYINDIR (Devamla) - Peki. 
Arkadaşlar, kamu emekçilerinin, bizlere
hizmet etmeye çalışan insanların unvanları şube müdürüdür, şeftir, doktordur,
hemşiredir, gardiyandır, polistir, hele bunların emeklisidir; bunlara
yapabileceğiniz ne varsa yapmak durumundasınız. Açlık sınırının altında maaş
alan memur var, memurların tamamı yoksulluk sınırının altında maaş alıyor.
Bunları çözmeniz gerek. Bunlarla ilgili yeni masallar istemiyoruz, yeni
hikâyeler istemiyoruz. Çıkarsınız ortaya, yaparsınız gereğini; biz de sizlere
teşekkür ederiz. 
Bu kadar insan gözünüze bakıyor diyorum;
hükümetin bu yeni zammı yeniden gözden geçirmesini rica ediyor, Yüce Heyetinizi
saygıyla selamlıyorum. (CHP sıralarından alkışlar) 
BAŞKAN - Teşekkür ederim Sayın Bayındır. 
Gündemdışı ikinci söz, ülkemizde avcılığın
sorunları ve son durumuyla ilgili söz isteyen, Kırklareli Milletvekili Ahmet
Gökhan Sarıçam'a aittir.
Sayın Sarıçam, buyurun. (Alkışlar)
2. -
Kırklareli Milletvekili Ahmet Gökhan Sarıçam’ın, av tezkeresi ile avlanma
belgesi harçlarının yüksekliği dolayısıyla avcıların sorunlarına, ekonomiye
etkilerine ve alınması gereken tedbirlere ilişkin gündemdışı konuşması
AHMET GÖKHAN SARIÇAM (Kırklareli) - Sayın
Başkan, değerli milletvekilleri; ülkemizde av tezkeresi sahibi olup avcılık
yapan yaklaşık 2 000 000 vatandaşımız bulunmaktadır. İnanıyorum ki, sizler de,
benim gibi, seçim çevrenize gittiğinizde, son avcılık kanunu ve harçlarındaki
düzenlemelerden dolayı yaşanan sıkıntılarla ilgili sitemler alıyorsunuz. Bu 2
000 000 vatandaşımızın sorunlarını Yüce Meclisin bilgisine sunmak ve dertlerine
dikkat çekmek için gündemdışı söz almış bulunuyorum.
Bildiğiniz gibi, 11 Temmuz 2003 tarihinde
4915 sayılı Kara Avcılığı Kanunu yürürlüğe girdi. Bu kanun yürürlüğe girmeden
önce, avcılarımızın sahip oldukları yivsiz tüfekleri taşımak ve avlanmak için
av tezkeresi çıkarmaları yeterli oluyordu. 4915 sayılı Kanunla değişik 2521
sayılı Kanunda değişiklik yapılmadan önce av tezkeresi beş yıl süreli olarak
verilmekte ve bu belgenin alınması için, belge düzenlenmesi sırasında bir defa
125 000 000, her yıl için de 12 840 000 lira olmak üzere, toplam beş yıllık
maliyeti 189 200 000 lira olmaktaydı. 4915 sayılı Kara Avcılığı Kanunundan
sonra ise, avcıların, yivsiz tüfeklerini taşımak için İçişleri Bakanlığınca
verilen yivsiz tüfek ruhsatnamesini, avcılılık yapabilmeleri için de Çevre ve
Orman Bakanlığınca verilen avcılık belgesini almaları gerekmektedir. Avcılık
belgeleri de bir sefere mahsus olmak üzere, eğitim ve sınava katılarak başarılı
olanlara verilmektedir. 
4915 sayılı Kanunla getirilen bu
düzenlemeler herkesi memnun etmiştir; ancak, kanunun yürürlüğe girdiği tarihten
2004 başına kadar olan dönemde beş yıllık avcılık belgesi maliyeti 189 200 000
lira iken, 2 Ocak 2004 tarihinde 5035 sayılı Kanunla bu belgelerin harçlarında
ciddî artırımlar yapılmış, beş yıllık avcılık belgesi maliyeti 560 000 000
liraya yükselmiştir. Ayrıca, avcıların avlanabilmeleri için miktarı her av
yılında Çevre ve Orman Bakanlığı tarafından belirlenen avlanma izin ücretini
de, her av yılı ödemeleri gerekmektedir. Bu yıl için 50 000 000 lira olan
avlanma izin ücretinin beş yıl süreyle hiç artırılmadığını varsaydığımızda, 250
000 000 lirayı da eklersek, önceki sisteme göre tam 630 800 000 liralık bir
fark oluşturmaktadır ki, bu da oran olarak yüzde 333 artışa tekabül etmektedir.

Bu durum, seçim bölgem olan Kırklareli ve
Trakya'da avlanan vatandaşlar kadar, ülkemizin diğer bölgelerinde avlanan
avcılarımızı da olumsuz etkilemiştir. Bunu, kendi seçim bölgemden aldığım
verilerle somutlaştırmak istiyorum. Kırklareli Çevre ve Orman İl Müdürlüğü Doğa
Koruma ve Millî Parklar Şube Müdürlüğünce, 4915 sayılı Kanunun çıktığı 11
Temmuz 2003 tarihinden sonra, her yıl vize ettirilmek üzere verilen avcılık
belgelerinden, 2003 yılı içinde, yani yaklaşık beş aylık sürede 366 adet
avcılık belgesi verilmiştir; fakat, bu belgelerden 2004 yılı içinde hiç vize
edilen olmamıştır. Yine, 2004 yılı içinde bugüne kadar geçen altı aylık zaman zarfında sadece 13 adet avcılık belgesi
verilmiştir. Bu gelişmelere paralel olarak 2003 yılı içerisinde avlanma bedeli
yatıran avcı sayısı 1 585 iken, 2004 yılının ilk altı ayında avlanma bedeli
yatıran hiç olmamıştır. 
Konuyla ilgili olarak yaptığım
araştırmalar sonucunda, ülkemizde, Emniyet Teşkilatınca kontrol edilen
bölgelerde yaklaşık olarak 1 162 000, Jandarma Teşkilatınca kontrol edilen
bölgelerde de yaklaşık 713 000 olmak üzere toplam 1 875 000 adet av tezkeresi
sahibi vatandaşımızın bulunduğunu tespit ettim. 
4915 sayılı Kara Avcılığı Kanununun
yürürlüğe girmesinden sonra, özellikle çevre ve orman il müdürlüklerinin
yaptığı koruma ve kontroller neticesinde avlanma izni alarak yasal avcılık
yapan avcı sayısı her gün artmaktayken, 5035 sayılı Kanunla belirlenen yüksek
harçlar nedeniyle birçok avcının bu harçları yatıramayacağı, hatta avlanma
belgelerinin iptali yoluna gideceği, bunun sonucunda da kaçak ve usulsüz
avcılığın artacağı kanaatine varılmıştır. 
Böyle bir durumun hiç kimseye fayda
getirmeyeceği açıktır. Zira, aktif avcılıktan dolayı gerçekleşmesi beklenen
gelir devlet kasasına girmeyecek, yasadışı avcılığa yönelenlere ilgililerce
kesilecek idarî para cezaları nedeniyle de, avcılar ile devlet görevlileri
arasında sıkıntılar yaşanacaktır. Avcılar ile devlet görevlileri arasında
yaşanan bu sıkıntılar, özellikle Çevre ve Orman Bakanlığına duyulan sempatiyi
ve onun görevlerini yerine getirmesi noktasındaki gücünü zayıflatacaktır. 
Hepimizin bildiği gibi, avcılık,
kültürümüzde de önemli bir yer tutmaktadır. 
(Mikrofon otomatik cihaz tarafından
kapatıldı)
BAŞKAN - Buyurun Sayın Sarıçam.
AHMET GÖKHAN SARIÇAM (Devamla) - Bazı
bölgelerimizde, özellikle kış mevsiminde, iç turizme önemli bir hareket
getirmekte olan avcılar sayesinde, otel konaklamalarında ve lokantaların
müşteri sayılarında önemli artışlar olmakta, dağlık yörelerde bile ekonomik
canlanma olabilmektedir. Hepsi birer doğa dostu olan ve dağlarımızın,
ormanlarımızın gönüllü bekçiliğini yapan avcılarımızın bu mağduriyetlerinin
giderilmesi için, 5035 sayılı Kanundaki harç miktarlarının yeniden ilgililerce
gözden geçirilmesi kaçınılmazdır. 
Tüfek ve fişek sanayii işkolu da, avcı
kitlesine bağımlıdır. Avcılık aktivitesiyle, bu sanayi kolu da katmadeğer
üretmekte ve istihdam yaratmaktadır. Av malzemeleri satan, ülke genelinde
binlerce işyeri bulunmaktadır. Ne yazık ki, bu işyerleri de, oldukça zor
durumda; bir kısmı, kepenk kapatma noktasına gelmiş bulunmaktadır. 
Sonuç olarak, hem Batı ülkelerinde olduğu
gibi çağdaş bir şekilde planlı avlanma ve av yaban hayatı yönetimine
geçilebilmesi için hem de yaklaşık 1 875 000 av tezkeresi sahibi kişinin yasal
avcı kimliğine kavuşturularak devletimizin gelirlerinin artması için, 5035
sayılı Kanunla yüksek oranda artırılmış olan avcılık belgesi harçlarının
yeniden düzenlenerek makul bir seviyeye indirilmesi gerekmektedir. 
Konunun, ilgilileri tarafından
değerlendirileceğine olan inancımı belirtir, bu duygu ve düşüncelerle Yüce
Meclisi saygıyla selamlarım. (Alkışlar)
BAŞKAN - Sayın Sarıçam, teşekkür ediyorum.
Başkanlığın Genel Kurula diğer sunuşları
vardır.
Kâtip üyemizin sunumunu oturduğu yerden
yapmasını oylarınıza sunuyorum: Kabul edenler... Kabul etmeyenler... Kabul
edilmiştir.
Bayındırlık, İmar, Ulaştırma ve Turizm
Komisyonunun bir raporu vardır; okutuyorum:
B)
TEZKERELER VE ÖNERGELER
1. -
Bayındırlık , İmar, Ulaştırma ve Turizm Komisyonu Başkanlığının, 595 sayılı
Yapı Denetimi Hakkında Kanun Hükmünde Kararnamenin yürürlükten kaldırılmasına
ilişkin tezkeresi (3/603)
 29.6.2004
Türkiye Büyük Millet Meclisi Başkanlığına
Başkanlığınızca 4.12.2002 tarihinde
Komisyonumuza esas komisyon olarak havale edilen 1/268 esas numaralı Yapı
Denetimi Hakkında Kanun Hükmünde Kararname, Komisyonumuzun 29.6.2004 tarihli 22
nci Birleşiminde, İçtüzüğün 90 ıncı maddesi uyarınca işlemden kaldırılmasına
yönelik olarak müzakere edilmiştir.
29.6.2001 tarihli ve 4708 sayılı Yapı
Denetimi Hakkında Kanunun 13/a maddesi gereği yürürlükten kaldırılan söz konusu
595 sayılı Kanun Hükmünde Kararnamenin, mezkûr İçtüzük hükmü ve uygulamalar
çerçevesinde Türkiye Büyük Millet Meclisi bünyesinde de işlemden kaldırılması
amacıyla Genel Kurula bilgi sunulması uygun görülmüştür. 
Raporumuz Genel Kurulun bilgilerine
sunulmak üzere Yüksek Başkanlığa saygıyla arz olunur.
 Adem Baştürk 
 Kayseri
 Komisyon Başkanı ve üyeler
BAŞKAN - Bilgilerinize sunulmuştur.
595 sayılı Kanun Hükmünde Kararname
işlemden kaldırılmıştır.
Sözlü soru önergesinin geri alınmasına
dair bir önerge vardır; okutuyorum:
2. - Kars
Milletvekili Selami Yiğit’in (6/1128 ve 6/1129) esas numaralı sözlü sorularını
geri aldığına ilişkin önergesi (4/203)
Türkiye Büyük Millet Meclisi Başkanlığına
Gündemin "Sözlü Sorular"
kısmının 475 ve 476 ncı sıralarında yer alan (6/1128 ve 1129) esas numaralı
sözlü soru önergelerimi geri alıyorum.
Gereğini saygılarımla arz ederim.
 Selami Yiğit
 Kars
BAŞKAN - Sözlü soru önergeleri geri
verilmiştir.
Bir Meclis araştırması önergesi vardır;
okutuyorum:
C) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1. -
Denizli Milletvekili Mustafa Gazalcı ve 49 milletvekilinin, orta ve yükseköğrenimin
sorunları ile üniversite sınavlarına girişte yaşanan olumsuzlukların
araştırılarak alınması gereken önlemlerin belirlenmesi amacıyla Meclis araştırması
açılmasına ilişkin önergesi (10/203)
Türkiye Büyük Millet Meclisi Başkanlığına
20 Haziran 2004 tarihinde yapılan ÖSS'ye
girmek için 1 786 828 kişi başvurdu. Kendi alanlarında sınavsız meslek
yüksekokullarına geçmek isteyen 115 250 aday da eklenirse, 2004'te
yükseköğretime başvuranların sayısı 1 902 250'dir.
2003 yılında ÖSS'ye başvuranların sayısı 1
597 302, 2002'de 1 540 240, 2001'de 1 474 288 idi.
Oysa, 1980 yılında ÖSS'ye başvuranların
sayısı 467 280 idi. 1960 yılından sonra, üniversite önünde yavaş yavaş
yığılmalar olmuş, son yıllarda bu sayı büyük boyutlara ulaşmıştır. 
1932-33 öğretim yılında, ortaöğretimi
bitirenlerin yüzde 79,32'si yükseköğrenime yerleşirken, 1942-43'te yüzde
52,48'e, 1958-59'da yüzde 42,94'e düşmüştür. Son yıllarda ise başvuranların
oran olarak çok az bir bölümü yerleştirilebilmiştir. Örneğin, 2001 yılında
başvuranların yüzde 19,06'sı, 2002'de 21,08'i, 2003'te ise yüzde 24,60'ı
yerleşmiştir. 2004 yılında başvuranların 193 715'i lisans programlarına, 189
043'ü iki yıllık önlisans, 13 483'ü de özel yetenekle öğrenci alacak programlar
olmak üzere toplam 396 241'dir. Bu da başvuranların sadece yüzde 22,17'sidir.
Ortaöğretimi bitiren gençlerin bir bölümü
istediği bir yükseköğrenim kurumuna yerleşemeyince öğrenim görmek için
yurtdışına gitmektedir. Ankara Ticaret Odasının 20 Haziran 2004 tarihinde
yaptığı bir araştırmaya göre Türkiye yurtdışına en çok öğrenci gönderen ülkeler
arasında 11 inci sırada yer almaktadır. 24 000'i Almanya'da, 15 000'i Amerika
Birleşik Devletlerinde olmak üzere yaklaşık 50 000 genç yurtdışında öğrenim
görmektedir. Bunların yıllık maliyeti 1 500 000 000, beş yıllık maliyeti 7 500
000 000 doları bulmaktadır. Üstelik yurtdışına giden öğrencilerin büyük bir
bölümü yurda dönmediği için ülke ekonomik ve kültürel bir kayba uğramaktadır.
1999 verilerine göre kimi ülkelerin
yükseköğretimde okullaşma oranları şöyledir:
Kanada'da yüzde 88, Amerika Birleşik
Devletlerinde yüzde 81, Norveç'te yüzde 62, Fransa'da yüzde 51, İsveç'te yüzde
50, Yunanistan'da yüzde 47, Almanya'da yüzde 47, Rusya'da yüzde 43.
Türkiye'de ise yükseköğretimde okullaşma
oranı örgünde yüzde 19, açıköğretimle birlikte yüzde 28'dir.
Görüldüğü gibi ülkemizde yükseköğretim
okullaşma oranı, çağdaş ülkelere göre oldukça düşüktür. Öğrenciler meslekî ve
teknik eğitime de yeterince yönlendirilememektedir.
Ülkemizde konsolide bütçe içindeki YÖK
bütçesinin payı 1990'da yüzde 3,89; 1995'te 3,44; 2000'de yüzde 2,24; 2001'de
2,82; 2002'de 2,54; 2003'te 2,32; 2004'te 2,59'dur. Konsolide bütçe
yatırımlarından YÖK yatırımlarına ayrılan pay ise 1990 yılında yüzde 7,2;
1995'te 11, 2000'de yüzde 10,60; 2001'de yüzde 9,93; 2002'de yüzde 10,88;
2003'te 9,42; 2004'te ise 10,88'dir. 
Bütçeden yükseköğretime yeterli pay
ayrılamayınca, gerekli yatırım yapılamamakta ve okullaşma oranı da özlenen
düzeyde olamamaktadır. 
Başvuranların sayısı her yıl arttığı
halde, artış oranında yükseköğretim kontenjanları artmadığı için gençler
dışarıda kalmaktadır. Biraz varlıklı olan ailelerin çocukları yurtdışında okuma
yolları aramakta, yoksul halk kesimlerinin çocuklarıysa dışarıda beklemektedir.

Türkiye'nin genç bir nüfusa sahip olması,
yükseköğrenim için alınacak önlemlere duyulan gereksinimi artırmaktadır. 
Öğrenciler sınavlarda başarılı olmak için,
sistemin gereği olarak, dershanelere, özel kurslara gitmektedir; bu alanda
trilyonlarca lira para dönmektedir. Çok zaman, yükseköğrenim kontenjanları
sınırlı olduğu için umutlar boşa gitmektedir. 
Eğer önümüzdeki yıllarda köklü önlemler
alınmazsa, üniversite önündeki yığılmalar daha da artacaktır; sorun, toplumsal
bir yaraya dönüşecektir. 
Daha fazla zaman yitirilmeden, orta ve
yükseköğretimde alınacak önlemlerin saptanması, ÖSS'ye giriş konusunun çok
boyutlu olarak incelenmesi için Anayasanın 98 inci, Türkiye Büyük Millet
Meclisi İçtüzüğünün 104 ve 105 inci maddelerine göre Meclis araştırması
açılmasını saygıyla dileriz.
 1.- Mustafa Gazalcı  (Denizli)
 2.- Osman Coşkunoğlu (Uşak)
 3.- Harun Akın (Zonguldak)
 4.- Muzaffer R. Kurtulmuşoğlu (Ankara)
 5.- Hüseyin Özcan (Mersin)
 6.- İsmail Değerli (Ankara)
 7.- Nurettin Sözen (Sivas)
 8.- Mehmet Ziya Yergök (Adana)
 9.- Ersoy Bulut (Mersin)
10.- Mehmet Nuri Saygun (Tekirdağ)
11.-Mustafa Sayar (Amasya)
12.- Hasan Güyüldar (Tunceli)
13.- Mehmet Tomanbay (Ankara)
14.- Mehmet S. Kesimoğlu (Kırklareli)
15.- Hakkı Akalın (İzmir)
16.- Hasan Aydın (İstanbul)
17.- Turan Tüysüz (Şanlıurfa)
18.- Muharrem Toprak (İzmir)
19.- Mehmet Vedat Melik (Şanlıurfa)
20.- Sıdıka Sarıbekir (İstanbul)
21.- Ahmet Güryüz Ketenci (İstanbul)
22.- Mehmet Mesut Özakcan (Aydın)
23.- A. İsmet Çanakcı (Ankara)
24.- Erol Tınastepe (Erzincan)
25.- Gökhan Durgun (Hatay)
26.- İnal Batu (Hatay)
27.- Atila Emek (Antalya)
28.- Muhsin Koçyiğit (Diyarbakır)
29.- Mevlüt Coşkuner (Isparta)
30.- Hüseyin Bayındır (Kırşehir)
31.- Ahmet Küçük (Çanakkale)
32.- İzzet Çetin (Kocaeli)
33.- Feridun Fikret
Baloğlu (Antalya)
34.- İsmet Atalay (İstanbul)
35.- Mustafa Özyurt (Bursa)
36.- İlyas Sezai Önder (Samsun)
37.- Nuri Çilingir (Manisa)
38.- Mehmet Boztaş (Aydın)
39.- Muharrem Kılıç (Malatya)
40.- Selami Yiğit (Kars)
41.- Emin Koç (Yozgat)
42.- Tuncay Ercenk (Antalya)
43.- Kemal Kılıçdaroğlu (İstanbul)
44.- M. Akif Hamzaçebi (Trabzon)
45.- Birgen Keleş (İstanbul)
46.- Feramus Şahin (Tokat)
47.- N. Gaye Erbatur (Adana)
48.- Atilla Kart (İzmir)
49.- Bülent Baratalı  (İzmir)
50.- Türkân Miçooğulları (İzmir)
BAŞKAN - Bilgilerinize sunulmuştur.
Önerge, gündemde yerini alacak ve Meclis
araştırması açılıp açılmaması konusundaki öngörüşme sırası geldiğinde
yapılacaktır. 
Danışma Kurulunun bir önerisi vardır;
okutup, oylarınıza sunacağım. 
IV. -
ÖNERİLER
A) DANIŞMA
KURULU ÖNERİLERİ
1. -
Gündemdeki sıralama ile çalışma saatlerinin yeniden düzenlenmesine ilişkin
Danışma Kurulu önerisi
Danışma Kurulu Önerisi
No: 87  30.6.2004
Daha önce gelen kâğıtlar listesinde
yayımlanan ve dağıtılmış bulunan, 620 sıra sayılı kanun teklifinin 48 saat
geçmeden, gündemin "Kanun Tasarı ve Teklifleri ile Komisyonlardan Gelen
Diğer İşler" kısmının 6 ncı sırasına alınması, bu kısmın 22, 23, 24, 25,
26, 27, 30, 31 ve 33 üncü sıralarında yer alan 442, 444, 445, 459, 460, 462,
608, 609 ve 612 sıra sayılı kanun tasarılarının ise aynı kısmın 7, 8, 9, 10,
11, 12, 13, 14 ve 15 inci sıralarına alınması ve diğer işlerin sırasının buna
göre teselsül ettirilmesi, 
Bugünkü birleşimde çalışma süresinin, 612
sıra sayılı kanun tasarısının görüşmelerinin bitimine kadar uzatılmasının, 
Genel Kurulun onayına sunulması Danışma
Kurulunca uygun görülmüştür. 
   Bülent Arınç
   Türkiye Büyük Millet Meclisi 
   Başkanı
 Haluk İpek   K.Kemal Anadol
 AK Parti Grubu Başkanvekili  CHP. Grubu Başkanvekili 
BAŞKAN - Öneriyi oylarınıza sunuyorum:
Kabul edenler... Kabul etmeyenler... Kabul edilmiştir. 
Sayın milletvekilleri, alınan karar
gereğince, sözlü soruları görüşmüyoruz ve gündemin "Kanun Tasarı ve Teklifleri
ile Komisyonlardan Genel Diğer İşler" kısmına geçiyoruz. 
Önce, yarım kalan işlerden başlayacağız.
V. - KANUN
TASARI VE TEKLİFLERİ İLE KOMİSYONLARDAN 
GELEN DİĞER
İŞLER
1. - Adlî
Yargı İlk Derece Mahkemeleri ile Bölge Adliye Mahkemelerinin Kuruluş, Görev ve
Yetkileri Hakkında Kanun Tasarısı ve Adalet Komisyonu Raporu (1/521) (S.
Sayısı: 146) 
2 . - Hukuk
Usulü Muhakemeleri Kanununda Değişiklik Yapılmasına İlişkin Kanun Tasarısı ve
Adalet Komisyonu Raporu (1/523) (S. Sayısı: 152) 
3. -
Çanakkale Milletvekilleri Mehmet Daniş ve İbrahim Köşdere'nin; Gelibolu
Yarımadası Tarihî Millî Parkı Kanununa Geçici Bir Madde Eklenmesine Dair Kanun
Teklifi (Kamu İhale Kanununa Geçici Madde Eklenmesine Dair Kanun Teklifi) ile
Plan ve Bütçe Komisyonu Raporu (2/212) (S. Sayısı: 305)
BAŞKAN - Adlî Yargı İlk Derece Mahkemeleri
ile Bölge Adliye Mahkemelerinin Kuruluş, Görev ve Yetkileri Hakkında Kanun
Tasarısının, Hukuk Usulü Muhakemeleri Kanununda Değişiklik Yapılmasına İlişkin
Kanun Tasarısının ve Çanakkale Milletvekilleri Mehmet Daniş ve İbrahim
Köşdere'nin, Gelibolu Yarımadası Tarihî Millî Parkı Kanununa Geçici Bir Madde
Eklenmesine Dair Kanun Teklifinin geri alınan maddeleriyle ilgili komisyon
raporları henüz gelmediğinden, tasarıların ve teklifin müzakerelerini
erteliyoruz.
Kamu Yönetimi Temel Kanunu Tasarısının
müzakeresine kaldığımız yerden devam edeceğiz.
4. - Kamu
Yönetiminin Temel İlkeleri ve Yeniden Yapılandırılması Hakkında Kanun Tasarısı
ile İçişleri, Plan ve Bütçe ve Anayasa Komisyonları Raporları (1/731) (S.
Sayısı : 349)
BAŞKAN - Komisyon?.. Yok.
Komisyon bulunmadığından, tasarının
müzakeresi ertelenmiştir. 
Özel Gelir ve Özel Ödeneklerin
Düzenlenmesi ile Bazı Kanun ve Kanun Hükmünde Kararnamelerde Değişiklik
Yapılması Hakkında Kanun Tasarısının müzakeresine kaldığımız yerden devam
edeceğiz. 
5. - Özel
Gelir ve Özel Ödeneklerin Düzenlenmesi ile Bazı Kanun ve Kanun Hükmünde
Kararnamelerde Değişiklik Yapılması Hakkında Kanun Tasarısı ve Plan ve Bütçe
Komisyonu Raporu (1/827) (S. Sayısı: 618) 
BAŞKAN - Komisyon?.. Yok.
Hükümet?.. Yok.
Sayın milletvekilleri, birleşime 10 dakika
ara veriyorum. 
Kapanma
Saati: 14.31
İKİNCİ
OTURUM
Açılma
Saati: 14.39
BAŞKAN:
Başkanvekili Nevzat PAKDİL
KÂTİP
ÜYELER: Ahmet KÜÇÜK (Çanakkale), Yaşar TÜZÜN (Bilecik)
BAŞKAN - Sayın milletvekilleri, Türkiye
Büyük Millet Meclisinin 108 inci Birleşiminin İkinci Oturumunu açıyorum. 
Görüşmelere kaldığımız yerden devam
ediyoruz.
Özel Gelir ve Özel Ödeneklerin
Düzenlenmesi ile Bazı Kanun ve Kanun Hükmünde Kararnamelerde Değişiklik
Yapılması Hakkında Kanun Tasarısı ve Plan ve Bütçe Komisyonu raporunun
müzakeresine kaldığımız yerden devam edeceğiz. 
V. - KANUN
TASARI VE TEKLİFLERİ İLE KOMİSYONLARDAN 
GELEN DİĞER
İŞLER (Devam)
5.- Özel
Gelir ve Özel Ödeneklerin Düzenlenmesi ile Bazı Kanun ve Kanun Hükmünde
Kararnamelerde Değişiklik Yapılması Hakkında Kanun Tasarısı ve Plan ve Bütçe
Komisyonu Raporu (1/827) (S. Sayısı: 618) (Devam)
BAŞKAN- Komisyon?.. Burada.
Hükümet?..
SALİH KAPUSUZ (Ankara)- Sayın Başkan,
Bakan, ara verildiği için kulise çıkmıştı; hemen çağırıyoruz.
ALİ RIZA BODUR (İzmir)- Bakanı mı
bekliyoruz Sayın Başkan?
BAŞKAN- Sayın milletvekilleri, birleşime 5
dakika ara veriyorum.
Kapanma
Saati: 14.42


ÜÇÜNCÜ
OTURUM
Açılma
Saati: 14.45
BAŞKAN:
Başkanvekili Nevzat PAKDİL
KÂTİP
ÜYELER: Ahmet KÜÇÜK (Çanakkale), Yaşar TÜZÜN (Bilecik)
BAŞKAN - Sayın milletvekilleri, Türkiye
Büyük Millet Meclisinin 108 inci Birleşiminin 3 üncü oturumunu açıyorum.
Görüşmelere kaldığımız yerden devam
ediyoruz.
Özel Gelir ve Özel Ödeneklerin
Düzenlenmesi ile Bazı Kanun ve Kanun Hükmünde Kararnamelerde Değişiklik
Yapılması Hakkında Kanun Tasarısı ve Plan ve Bütçe Komisyonu raporunun
müzakeresine kaldığımız yerden devam ediyoruz.

V. - KANUN
TASARI VE TEKLİFLERİ İLE KOMİSYONLARDAN 
GELEN DİĞER
İŞLER (Devam)
5.- Özel
Gelir ve Özel Ödeneklerin Düzenlenmesi ile Bazı Kanun ve Kanun Hükmünde
Kararnamelerde Değişiklik Yapılması Hakkında Kanun Tasarısı ve Plan ve Bütçe
Komisyonu Raporu (1/827) (S. Sayısı: 618) (Devam) (X)
BAŞKAN - Komisyon ?..Burada.
Hükümet ?..Burada. 
12 nci maddeyi okutuyorum :
MADDE 12. - 30.6.1934 tarihli ve 2548 sayılı Kanunun 1 inci maddesine
aşağıdaki fıkra eklenmiş ve 5 inci maddesi aşağıdaki şekilde değiştirilmiştir. 
"Bu maddeye göre tahsil edilen
harçlar bütçeye gelir kaydedilir." 
"Madde 5. - Bu Kanuna göre alınacak
yiyecek bedellerinden toplanan paralar mahallindeki saymanlık hesabına
yatırılır ve bütçeye gelir kaydedilir." 
BAŞKAN - Madde üzerinde söz talebi?..Yok
12 nci maddeyi oylarınıza sunuyorum :Kabul
edenler... Kabul etmeyenler... Kabul edilmiştir. 
13 üncü maddeyi okutuyorum :
MADDE 13. - 13.10.1983 tarihli ve 2918
sayılı Kanunun 91 inci maddesinin üçüncü fıkrası aşağıdaki şekilde
değiştirilmiştir. 
"Sigorta yaptıranların, sigorta
şirketlerine ödeyecekleri sigorta priminin % 5'i oranındaki tutar, sigorta
şirketi tarafından tahsil edildiği ayı takip eden ayın en geç 20'sine kadar
İçişleri Bakanlığı Merkez Saymanlığı hesabına yatırılır. Yatırılan bu tutarlar
bütçeye gelir kaydedilir." 
BAŞKAN - Madde üzerinde söz talebi?.. Yok.

Maddeyi oylarınıza sunuyorum: Kabul
edenler... Kabul etmeyenler... Kabul edilmiştir. 
14 üncü maddeyi okutuyorum: 
MADDE 14. - 21.6.1927 tarihli ve 1111
sayılı Kanunun ek 2 nci maddesi aşağıdaki şekilde değiştirilmiştir. 
"Ek Madde 2. - Yurt dışında çalışan
askerlik yükümlülerinin yabancı ülke parası üzerinden yaptıkları ödemeler,
Türkiye Cumhuriyet Merkez Bankasında Hazine adına açılacak özel döviz hesabına
Euro olarak kaydedilir. Bu tutarlar transfer tarihindeki döviz alış kuru
üzerinden Türk Lirasına çevrilerek Maliye Bakanlığı Merkez Saymanlığı hesabına
aktarılır ve bütçeye gelir kaydedilir."
BAŞKAN - Madde üzerinde söz talebi?.. Yok.

Maddeyi oylarınıza sunuyorum: Kabul
edenler... Kabul etmeyenler... Kabul edilmiştir. 
15 inci maddeyi okutuyorum:
MADDE 15. - 6.8.1997 tarihli ve 4301
sayılı Kanunun 7 nci maddesinin üçüncü ve beşinci fıkraları aşağıdaki şekilde
değiştirilmiştir.
"(d) ve (e) bentlerine göre elde
edilen gelirler İşyurtları Kurumunun İşyurtları Yüksek Kurulunca belirlenecek
bankalarda açılacak hesaplarına yatırılır." 
"İşyurtları Kurumu bütçesinden,
İşyurtları Kurumu Yüksek Kurulunca belirlenen miktar ve esaslar dahilinde
Bakanlık merkez ve taşra teşkilatı ile bağlı kuruluşlarının bina alım, inşa,
onarım, demirbaş, araç, gereç ve sair her türlü ihtiyaçlarına harcama
yapılabilir." 
BAŞKAN - Sayın milletvekilleri, birleşime
10 dakika ara veriyorum. 
Kapanma
Saati: 14.50


DÖRDÜNCÜ
OTURUM
Açılma
Saati: 15.00
BAŞKAN:
Başkanvekili Nevzat PAKDİL
KÂTİP
ÜYELER: Yaşar TÜZÜN (Bilecik), Ahmet KÜÇÜK (Çanakkale)
BAŞKAN - Sayın milletvekilleri, Türkiye
Büyük Millet Meclisinin 108 inci Birleşiminin Dördüncü Oturumunu açıyorum. 
618 sıra sayılı kanun tasarısının
müzakerelerine kaldığımız yerden devam edeceğiz.
V. - KANUN
TASARI VE TEKLİFLERİ İLE KOMİSYONLARDAN 
GELEN DİĞER
İŞLER (Devam)
5. - Özel
Gelir ve Özel Ödeneklerin Düzenlenmesi ile Bazı Kanun ve Kanun Hükmünde
Kararnamelerde Değişiklik Yapılması Hakkında Kanun Tasarısı ve Plan ve Bütçe
Komisyonu Raporu (1/827) (S. Sayısı : 618) (Devam)
BAŞKAN- Komisyon?.. Yok.
Hükümet?.. Yok. 
Tasarının müzakeresi ertelenmiştir. 
Sayın milletvekilleri, Adalet ve Kalkınma
Partisi Grup Başkanvekili Bursa Milletvekili Faruk Çelik'in Yapı Denetimi
Hakkında Kanunda Değişiklik Yapılması Hakkında Kanun Teklifi ile Sakarya
Milletvekili Recep Yıldırım'ın Benzer Mahiyetteki Kanun Teklifinin
müzakerelerine başlıyoruz.
6. - Adalet
ve Kalkınma Partisi Grup Başkanvekili Bursa Milletvekili Faruk Çelik'in, Yapı
Denetimi Hakkında Kanunda Değişiklik Yapılması Hakkında Kanun Teklifi ile
Sakarya Milletvekili Recep Yıldırım'ın Benzer Mahiyetteki Kanun Teklifi ve
Bayındırlık, İmar, Ulaştırma ve Turizm Komisyonu Raporu (2/300, 2/302) (S.
Sayısı : 620) (X)
BAŞKAN - Komisyon?.. Burada.
Hükümet?.. Burada.
Komisyon raporu 620 sıra sayısıyla
bastırılıp dağıtılmıştır.
Teklifin tümü üzerinde, AK Parti Grubu
adına Sakarya Milletvekili Sayın Recep Yıldırım; buyurun. (AK Parti
sıralarından alkışlar)
AK PARTİ GRUBU ADINA RECEP YILDIRIM (Sakarya)
- Sayın Başkan, değerli milletvekilleri; 29.6.2001 tarih ve 4708 sayılı Yapı
Denetimi Hakkında Kanunun 1 inci maddesinde değişiklik yapılmasına dair, Grup
Başkanvekilimiz Bursa Milletvekilimiz Sayın Faruk Çelik ve şahsımın vermiş
olduğu teklif hakkında, AK Parti Grubu adına söz almış bulunuyorum; hepinizi
saygıyla selamlıyorum. 
Sayın milletvekilleri, 17 Ağustos ve 12
Kasım 1999'da karşılaştığımız asrın felaketinin yarattığı fiziksel ve ekonomik
tahribatı hepimiz hatırlıyoruz. Yurdumuz, dünyanın en etkin deprem
kuşaklarından birinin üzerinde bulunmaktadır. Halkımızın yüzde 95'i deprem
kuşağında yaşıyor. Hızlı kentleşmenin eseri olan, zemine uygun yapılmamış
binalarda halkımızın can ve mal güvenliğinin tehdit edildiği hepimizin
malumudur. Buna karşın, yapı denetimi adına alınan tedbirler, konut sahibi
olmak isteyen dargelirli vatandaşlarımızın önüne bürokrasi duvarını örmekten
öte bir işe yaramamıştır. 
Depremler sonrası yaşanmış tecrübelere
rağmen yapıların, fen, sanat, sağlık kurallarına uygunluğu, halkın can ve mal
güvenliğini temin eden niteliklere uygun yapılaşma, gerek mevzuatın
elverişsizliği gerek sosyoekonomik problemler nedeniyle sağlanamamıştır.
Ülkemizde yaşanan büyük depremler neticesinde, çok sayıda insanımız hayatını
kaybetmiş, çok sayıda insanımız sakat kalmıştır. Halihazırda, depreme maruz
kalmış olan insanlarımız üzerinde depremin olumsuz psikolojik etkileri devam
etmektedir. 
Gündeme gelen bu teklifimiz vesilesiyle,
depreme maruz kalan ve hayatını kaybeden vatandaşlarımıza bir kere daha
Allah'tan rahmet, yakınlarına sabırlar diliyorum. Ne var ki, bunca insanımızın
hayatını kaybetmesine sebep olan olayların meydana gelmesinde, gerek Meclis
olarak ve gerek idare olarak büyük sorumluluk ve vebal altında olduğumuzu
unutmamamız lazım. 
Deprem sonrasında, halkımız, prefabrike
konutlara, derme çatma yapılara ve kulübelere, çadırlara sığınmıştır. Bu
vesileyle, deprem sonrasında ortaya atılan, yapı izninin şartlara bağlanmasıyla
insanlarımızın konut sıkıntısına çare bulunamamıştır. Kaçak yapılaşma, derme
çatma, plansız ve programsız bir yapılaşma -hepimizin, deprem geçirmiş olan tüm
arkadaşlarımızın, illerinde, beldelerinde, köylerinde- yaşandığı malumunuzdur. 
Bunun için, vermiş olduğumuz teklifte,
gerekçenin ana hedefi şudur: Dünyanın aktif bir deprem kuşağı içerisinde olan,
toprak ve nüfus itibariyle neredeyse tamamı deprem tehlikesi altında bulunan
ülkemizde, henüz etkili bir yapı denetim sistemi kurulamamıştır. 17 Ağustos ve
12 Kasım 1999 tarihlerinde yaşanan depremler sonucu, bu konudaki mevzuat
eksikliğini gidermek amacıyla gerekli düzenlemenin yapılması hedeflenmiş;
ancak, 595 sayılı Kanun Hükmünde Kararname ve sonrasında çıkarılan 4708 sayılı
kanunun uygulanmasında aksaklıklarla karşılaşılmıştır. Bu kanunlardan önce,
hatırlanacağı üzere, kanun hükmünde kararnameyle, 180 metrekareye kadar olan
yapılara yapı denetim muafiyeti getirilmiş, daha sonra, bu kanun çıktıktan
sonra, kanun hükümdeki kararname de yürürlükten kaldırılmıştır. Bu kanun
hükmündeki kararnameyle, vatandaşlarımızın konut sıkıntılarının bir nebze olsun
giderilmesi ve belediyelerimiz tarafından kontrolleri sağlanmış idi. Bu kanunun
getirdiği yükümlülükler neticesinde, mağdur vatandaşlarımız, gereken yapıları
kaçak olarak şehir dışında, imar alanları dışında uygulamaya başlamışlardır. 
Mezkûr kanunun uygulanmasıyla ortaya çıkan
aksayan yönler düzeltilmeli ve bu konuda yapılan çalışmalar bir an önce
sonuçlandırılmalıdır. Bu doğrultuda, yapı denetim sistemine sigortanın dahil
edilmesi, yapı denetim kuruluşlarının denetiminin daha etkin hale getirilmesi,
sistemde sorumlu konumda olanların görev ve sorumluluklarının açık bir şekilde
belirlenmesi, cezaların daha caydırıcı olması, yapı denetim sisteminin
yaygınlaştırılması ve geliştirilmesine ilişkin düzenlemeler yapılmalıdır. 
İnşaat sektörünün önünün açılması, çok
sayıda sektörün ve dolayısıyla, ülke ekonomimizin canlanmasını ve hayata
geçirilmesini sağlayacaktır. Bu bakımdan, yapılması düşünülen değişiklik,
öncelikli olarak dargelirli vatandaşların konut sorununun çözümünü amaçlamaktadır.

Teklifimizin dışında kalan yapılarda, tüm
yurtta yapı denetimi uygulanmasının sağlanmasının kanunun ruhuna daha uygun
olacağı kanaatindeyiz. 
Takdirlerinize arz etmiş olduğumuz bu
teklifle, tek parselde, bodrum katı dışında, en çok iki katlı ve toplam yapı
inşaat alanı 200 metrekareyi geçmeyen
müstakil yapılar, 4708 sayılı Yapı Denetimi Hakkında Kanunun kapsamından
çıkarılmaktadır. Bu yapıların denetimi için, 3194 sayılı İmar Kanununun
esasları devreye sokulmaktadır. 
Teklifimizin temel toplumsal gerekçesi de,
bu yapıların diğer yapılara nazaran daha az risk taşımasıdır, denetimleri daha
kolaydır. Halkımızın mesken ihtiyacının karşılanmasına, maliyetlerin
düşürülmesi suretiyle katkı sağlanacaktır. Bu yapılar, yapı sahiplerinin,
bizzat, kendi mesken ihtiyaçlarının karşılanması amacıyla yapıldıklarından,
yapının fen, sanat, sağlık kurallarına uygun yapılmasına azamî önem
gösterilecektir. Bu teklif, sosyal devlet olmanın da bir gereğidir. Bir yandan
vatandaşın satın alma gücünü artırmak için uğraşacaksın, bir yandan da
vatandaşın cebinden daha fazla parayı alacaksın; bu ne perhiz bu ne lahana
turşusu derler. 
Hazırlamış olduğumuz bu teklifle, inşaat
sektörünün önünü açmış bulunmaktayız. Teklifimiz yasalaştığında, inşaat
sektörünün önünü açarak istihdamın artmasına, dolayısıyla ekonominin
canlanmasına yol açacaktır. Bunun yanında da, işsizlerimize yeni bir iş imkânı
sağlanmış olacaktır.
Kaçak yapılaşmanın ülkemizin başına açtığı
sorunlar hepimizin malumudur. Vatandaş konutunu yaparken, yapı maliyeti yanında
denetim maliyetini de yüklenmek istemiyor; bu yüzden, inşaatı kafasına göre
yapıyor; bu da, kaçak yapılaşmaya yol açıyor. 
Bu vesileyle, yukarıda saydığım
gerekçelerle huzurunuza getirdiğimiz bu teklifi desteklemenizi bekler, hepinizi
saygı ve sevgiyle selamlarım. (AK Parti sıralarından alkışlar)
BAŞKAN - Sayın milletvekilleri, tasarının
tümü üzerinde, Cumhuriyet Halk Partisi Grubu adına Manisa Milletvekili Nuri
Çilingir; buyurun. (CHP sıralarından alkışlar)
CHP GRUBU ADINA NURİ ÇİLİNGİR (Manisa) -
Sayın Başkan, değerli milletvekilleri; 620 sıra sayılı kanun teklifi üzerinde,
Cumhuriyet Halk Partisi Grubu adına, söz almış bulunuyorum; hepinizi sevgiyle,
saygıyla selamlıyorum. 
Değerli arkadaşlar, bugün, Büyük Önder
Mustafa Kemal Atatürk'ün emeklilik günü; dolayısıyla, aynı zamanda, Türkiye
Emekliler Günü. Bütün emeklilerimize, refah içinde, huzurlu, mutlu günler
diliyorum; ama, AKP İktidarında, ne yazık ki bunları göremiyoruz.
ZEKERİYA AKINCI (Ankara) - Bu gidişle de
zor görürüz!..
NURİ ÇİLİNGİR (Devamla) - Bu gidişle de
zor görürüz!.. 
Değerli arkadaşlar, konuya girerken, önce
mesleğimi söylemek durumundayım; otuziki yıllık inşaat mühendisiyim, mezun
olduğumdan bu yana da fiilen mühendislik yapıyorum, müteahhitlik yapıyorum,
projecilik yapıyorum. Bunları, bir memur zihniyetiyle bakmadığımı göstermek
için söylüyorum. 
Şimdi, burada, belediye başkanı
arkadaşlarımız, genellikle haklıdırlar, popülist yaklaşıyorlar; diyorlar ki:
"Canım, vatandaş 200 metrekare bir bina yapacak, ne gerek var bunu denetim
içinde tutmaya." O zaman, devam edelim, şöyle de diyebiliriz; proje
yapmaya ne gerek var, belediyeden ruhsat almaya ne gerek var, kaliteli malzeme
kullanmaya ne gerek var... Bunun sonu, depremlerde, özellikle 1999 depreminde
yaşadığımız felakettir; bunu, asla unutmayacağız. Ben, meslek hayatımda,
Türkiye'nin yüzde 96'sının deprem kuşağında olduğunu bilerek ve bunun için
büyük mücadeleler vererek geldim. O yüzden, böyle popülist yaklaşımlarla bu
işlere çözüm bulunmayacağını çok iyi biliyorum. 
Biraz önce, milletvekilli arkadaşımız dedi
ki: "İnşaat sektörünün önü açılacak, işsizler iş bulacak." Bu gerçek
değil arkadaşlar. 200 metrekare bir binanın maliyetini aldığınız zaman 80
milyar bedel yapar; eğer, siz, bu maliyeti aşağı düşürmek istiyorsanız -ki,
bunun denetim ücreti, yüzde 3'ten, 2 400 000 000 liradır- bunu azaltmak
istiyorsanız, yapılması gereken şey, 5 inci maddeyle ilgili teklif
getirirsiniz, yüzde 3'ü, 1'e, 1,5'e düşürürsünüz; bunu yapmanız lazım; yani,
bazı konutları denetim dışına çıkarmak kesinlikle çözüm değildir. 
Denetim, projeden başlar, projenin
yapımından başlar. O zaman, olayı daha geniş boyutla almamız gerekir;
üniversiteden mezun olan öğrencilerimizden başlamamız gerekir, yetkin
mühendislik kanunu çıkarmamız gerekir ve denetimi nasıl ve kimin yapacağına
karar vermemiz gerekir. İmar Kanununda bir denetim mekanizması var; ama, bu
mekanizmanın işleyip işlemediğini herkes biliyor. Eğer o mekanizma iyi işlemiş
olsaydı Marmara depreminde 20 000 insanımızı kaybetmezdik. Demek ki, orada bir
sıkıntı var ki bu olaylar meydana geldi. O zaman çözüm arandı, 595 sayılı Kanun
Hükmünde Kararname çıkarıldı. Bu kararnamenin, Anayasa Mahkemesi tarafından
bazı maddeleri iptal edildi, bu arada 36 000 konut denetimsiz yapıldı, daha
sonra değiştirmeyi düşündüğümüz 4708 sayılı Yasa çıkarıldı. Bu yasa 2001'den bu
yana uygulanıyor. Bu yasada da sıkıntılar var, hepimiz biliyoruz; bu yasanın
yeniden ele alınması gerekir, yeni bir düzenleme getirilmesi gerekir. Zaten
değişikliğin gerekçesinde de bu söylenilmiş. Neden, bu değişiklikleri, sivil
toplum örgütleriyle, inşaat mühendisleri odasıyla, mimarlar odasıyla,
belediyelerle, taraf haline getirip tümüyle yeniden düzenleyerek yapmıyorsunuz
da bir maddeyi değiştirmek için bu tasarıyı getiriyorsunuz? Soruyorum ben
hükümete, katılıyor mu acaba hükümet bu tasarıya? Sayın Bakanımız başka şeyle
meşgul, bizi dinlemiyor.
Düzenleme yapacağız diyorsunuz; doğru,
yapılması gerektiğine inanıyorum, Cumhuriyet Halk Partisi olarak katkı vermeye
de hazırız; ama o düzenlemenin içerisinden bir maddeyi çekip getiriyorsunuz. Ne
olacak; yazın 200 metrekarenin altında binalar çok çok yapılacak, Türkiye'de
işsizlik çözülecek, maliyetler de aşağıya düşecek... Bunlar ham hayalden
ibaret. 2 500 000 000 yerine 1 000 000 000 alırsınız; o değişikliği yapmak
istiyorsanız ille, onu yaparsınız; o da bir şey kurtarmaz. O zaman, bu konuyu
yeniden ele almamız gerekir, masaya yatırmamız gerekir, bütün tarafların bir
araya geleceği ortak çözüm bulmamız gerekir. Şu anki denetim şirketlerinden
şikâyetler de çok, bunu da biliyoruz; zincirler kurulmuş, bunu da biliyoruz. Bu
zincirlerin önüne geçecek, bütün bunları engelleyecek yeni bir düzenlemeye
ihtiyaç var; ama, AKP'liler ne yazık ki, böyle palyatif çözümleri çok
seviyorlar. Bir kanun değişikliği, bir madde, altı ay sonra bir madde, bir sene
sonra bu madde uymadı yeniden bir madde... Bu, Türkiye Büyük Millet Meclisinin
ciddiyetine uymuyor, yakışmıyor.
Biraz önce şurada yaşamış olduğumuz
olaylar bile bizi derinden üzmüştür. Burada, sıraya bir kanun teklifi alınmış,
görüşülmesine başlanılacak, Sayın Bakan yerinde yok, görüşülemiyor; Başkanlık
Divanı oturuma ara veriyor. Meclisin 14.00'te çalışmaya başlayacağına dün karar
verdik, neden 15.00'e kadar vakit kaybettik o zaman? 
Değerli arkadaşlar, vaktinizi almamak için
çok fazla konuşmayacağım; diyorum ki, gelin, bu teklifi geri çekin. Çok ciddî
bir hazırlıkla, denetim yasasını da yeniden gözden geçirerek, yeni mekanizmalar
oluşturarak, bu tasarıyı tümden ele alalım; o zaman, onun içerisinde bu küçük
yapıların da sorununu çözmüş oluruz; ama, kaçak yapılara engel olacaktır
düşüncesi kesinlikle doğru değildir. Kaçak yapı yapacak zaten belediyeye
gelmiyor ki; ne işi var da denetim şirketine gitsin. Dolayısıyla, kaçak yapı
tamamen ayrı bir olay. Bu, ruhsat alan yapılar için getirilen bir iştir, inşaat
sektörünün de önünü açacak değildir, kaçak yapılaşmaya da engel olacak
değildir. Bana göre, bu gerekçelerin hiçbir tanesi doğru değildir. 
Sayın Çelik, bunu hazırlamış; ama,
herhalde, kendisi biraz mesleğin dışında olduğu için imzalamış, öyle
hissediyorum. Onun için, kendisinden de rica ediyorum, lütfen, bu teklifi geri
alın. Geri almazsanız, fazla da muhalefet etmeyeceğiz; ama, Cumhuriyet Halk
Partisi Grubu olarak bunun yeniden düzenlenmesi gerektiğine inanıyoruz; destek
vereceğimizi de söylüyoruz. 
Hepinize saygılar, sevgiler sunuyorum.
(CHP sıralarından alkışlar) 
BAŞKAN - Teşekkür ederim Sayın Çilingir. 
Teklifin tümü üzerindeki görüşmeler
tamamlanmıştır. 
Teklifin maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir. 
1 inci maddeyi okutuyorum:
YAPI
DENETİMİ HAKKINDA KANUNDA DEĞİŞİKLİK YAPILMASI 
HAKKINDA
KANUN TEKLİFİ
MADDE 1. - 29.6.2001 tarihli ve 4708
sayılı Yapı Denetimi Hakkında Kanunun 1 inci maddesinin ikinci fıkrasına
"ruhsata tabi olmayan yapılar" ibaresinden sonra gelmek üzere
"ile tek parselde, bodrum katı dışında en çok iki katlı ve toplam ikiyüz
metrekareyi geçmeyen müstakil yapılar" ibaresi eklenmiştir. 
BAŞKAN - Madde üzerinde söz talebi?.. Yok.

1 inci maddeyi oylarınıza sunuyorum: Kabul
edenler... Kabul etmeyenler... Kabul edilmiştir. 
2 nci maddeyi okutuyorum:
MADDE 2. Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
2 nci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3.- Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, teklifin tümünü
oylarınıza sunuyorum: Kabul edenler... Kabul etmeyenler... Teklif kabul edilmiş
ve kanunlaşmıştır; hayırlı ve uğurlu olmasını temenni ediyorum.
Türkiye Cumhuriyeti Hükümeti ile İsrail
Devleti Hükümeti Arasında Bitki Koruma ve Karantina Alanında Anlaşmanın
Onaylanmasının Uygun Bulunduğuna Dair Kanun Tasarısı ve Dışişleri Komisyonu
raporunun müzakeresine başlıyoruz. 
7.- Türkiye
Cumhuriyeti Hükümeti ile İsrail Devleti Hükümeti Arasında Bitki Koruma ve Karantina
Alanında Anlaşmanın Onaylanmasının Uygun Bulunduğuna Dair Kanun Tasarısı ve
Dışişleri Komisyonu Raporu (1/739) (S. Sayısı: 442) (X)
BAŞKAN - Komisyon?.. Burada.
Hükümet?.. Burada.
Komisyon raporu 442 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Tasarının maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE CUMHURİYETİ
HÜKÜMETİ İLE İSRAİL DEVLETİ HÜKÜMETİ ARASINDA BİTKİ KORUMA VE KARANTİNA
ALANINDA ANLAŞMANIN ONAYLANMASININ 
UYGUN BULUNDUĞUNA DAİR
KANUN TASARISI
MADDE l. - 16 Eylül 2003 tarihinde
Tel-Aviv'de imzalanan "Türkiye Cumhuriyeti Hükümeti ile İsrail Devleti
Hükümeti Arasında Bitki Koruma ve Karantina Alanında Anlaşma"nın
onaylanması uygun bulunmuştur. 
BAŞKAN - Madde üzerinde söz talebi?.. Yok.
1 inci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
2 nci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3.- Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Sayın milletvekilleri, oylama için 3
dakika süre vereceğim. Bu süre içerisinde sisteme giremeyen üyelerin teknik
personelden yardım istemelerini, bu yardıma rağmen de sisteme giremeyen
üyelerin, oy pusulalarını, oylama için öngörülen 3 dakikalık süre içerisinde
Başkanlığa ulaştırmalarını rica ediyorum. 
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 3 dakikalık süre içerisinde Başkanlığa ulaştırmalarını rica
ediyorum. 
Oylama işlemini başlatıyorum. 
(Elektronik cihazla oylama yapıldı) 
BAŞKAN - Sayın milletvekilleri, Türkiye
Cumhuriyeti Hükümeti ile İsrail Devleti Hükümeti Arasında Bitki Koruma ve
Karantina Alanında Anlaşmanın Onaylanmasının Uygun Bulunduğuna Dair Kanun
Tasarısının açıkoylama sonucunu açıklıyorum:
Kullanılan oy sayısı :  230
Kabul : 227
Ret : 1
Çekimser :  2 (X)
Böylece, tasarı kabul edilmiş ve
kanunlaşmıştır; hayırlı ve uğurlu olmasını temenni ediyorum.
Türkiye Cumhuriyeti Hükümeti ile
Özbekistan Cumhuriyeti Hükümeti Arasında Uluslararası Terörizmle Mücadelede
İşbirliği Anlaşmasının Onaylanmasının Uygun Bulunduğuna Dair Kanun Tasarısı ve
Dışişleri Komisyonu raporunun müzakeresine başlıyoruz.
8.- Türkiye
Cumhuriyeti Hükümeti ile Özbekistan Cumhuriyeti Hükümeti Arasında Uluslararası
Terörizmle Mücadelede İşbirliği Anlaşmasının Onaylanmasının Uygun Bulunduğuna
Dair Kanun Tasarısı ve Dışişleri Komisyonu Raporu (1/756) (S. Sayısı: 444) (XX)
BAŞKAN - Komisyon?.. Yerinde.
Hükümet?.. Yerinde.
Komisyon raporu 444 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE
CUMHURİYETİ HÜKÜMETİ İLE ÖZBEKİSTAN CUMHURİYETİ HÜKÜMETİ ARASINDA ULUSLARARASI
TERÖRİZMLE MÜCADELEDE İŞBİRLİĞİ ANLAŞMASININ
ONAYLANMASININ UYGUN
BULUNDUĞUNA DAİR KANUN TASARISI 
MADDE 1. - 19 Aralık 2003 tarihinde
Taşkent'te imzalanan "Türkiye Cumhuriyeti Hükümeti ile Özbekistan
Cumhuriyeti Hükümeti Arasında Uluslararası Terörizmle Mücadelede İşbirliği
Anlaşması"nın onaylanması uygun bulunmuştur.
BAŞKAN - Madde üzerinde söz talebi?.. Yok.
1 inci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde yürürlüğe
girer.
BAŞKAN - Madde üzerinde söz talebi?.. Yok.
2 nci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir. 
Oylama için 3 dakika süre vereceğim. Bu
süre içerisinde sisteme giremeyen üyelerin teknik personelden yardım
istemelerini, bu yardıma rağmen de sisteme giremeyen üyelerin oy pusulalarını,
oylama için öngörülen 3 dakikalık süre içerisinde Başkanlığa ulaştırmalarını
rica ediyorum. 
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını taşıyan oy pusulasını, yine, oylama için
öngörülen 3 dakikalık süre içerisinde Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye
Cumhuriyeti Hükümeti ile Özbekistan Cumhuriyeti Hükümeti Arasında Uluslararası
Terörizmle Mücadelede İşbirliği Anlaşmasının Onaylanmasının Uygun Bulunduğuna
Dair Kanun Tasarısının açıkoylama sonucunu açıklıyorum:
Kullanılan oy sayısı :  214
Kabul  :  211
Ret :  3 (X)
Tasarı kabul edilmiş ve kanunlaşmıştır;
hayırlı ve uğurlu olmasını diliyorum.
Türkiye Cumhuriyeti Hükümeti ile
Finlandiya Cumhuriyeti Hükümeti Arasında Suçun Önlenmesi ve Suçla Mücadelede
İşbirliği Anlaşmasının Onaylanmasının Uygun Bulunduğuna Dair Kanun Tasarısı ve
Dışişleri Komisyonu raporunun müzakeresine başlıyoruz.
9. -
Türkiye Cumhuriyeti Hükümeti ile Finlandiya Cumhuriyeti Hükümeti Arasında Suçun
Önlenmesi ve Suçla Mücadelede İşbirliği Anlaşmasının Onaylanmasının Uygun
Bulunduğuna Dair Kanun Tasarısı ve Dışişleri Komisyonu Raporu (1/780) (S. Sayısı:
445) (X)
BAŞKAN - Komisyon?.. Yerinde.
Hükümet?.. Yerinde.
Komisyon raporu 445 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Tasarının maddelerine geçilmesini
oylarınıza sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE CUMHURİYETİ HÜKÜMETİ İLE FİNLANDİYA
CUMHURİYETİ HÜKÜMETİ ARASINDA SUÇUN ÖNLENMESİ VE SUÇLA MÜCADELEDE İŞBİRLİĞİ ANLAŞMASININ

ONAYLANMASININ UYGUN
BULUNDUĞUNA DAİR KANUN TASARISI
MADDE 1. - 13 Ocak 2004 tarihinde
Ankara'da imzalanan "Türkiye Cumhuriyeti Hükümeti ile Finlandiya
Cumhuriyeti Hükümeti Arasında Suçun Önlenmesi ve Suçla Mücadelede İşbirliği
Anlaşması"nın onaylanması uygun bulunmuştur.
BAŞKAN - 1 inci maddeyi oylarınıza
sunuyorum: Kabul edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde
yürürlüğe girer.
BAŞKAN - 2 nci maddeyi oylarınıza sunuyorum:
Kabul edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz isteği?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
üzerindeki görüşmeler tamamlanmıştır. 
Tasarının tümü açıkoylamaya tabidir. 
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Sayın milletvekilleri, oylama için 3
dakika süre vereceğim. Bu süre içerisinde sisteme giremeyen üyelerin teknik
personelden yardım istemelerini, bu yardıma rağmen de sisteme giremeyen
üyelerin, oy pusulalarını, oylama için öngörülen 3 dakikalık süre içerisinde
Başkanlığa ulaştırmalarını rica ediyorum. 
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 3 dakikalık süre içerisinde Başkanlığa ulaştırmalarını rica
ediyorum. 
Oylama işlemini başlatıyorum. 
(Elektronik cihazla oylama yapıldı) 
BAŞKAN - Türkiye Cumhuriyeti Hükümeti ile
Finlandiya Cumhuriyeti Hükümeti Arasında Suçun Önlenmesi ve Suçla Mücadelede
İşbirliği Anlaşmasının Onaylanmasının Uygun Bulunduğuna Dair Kanun Tasarısının
açıkoylama sonucunu açıklıyorum:
Kullanılan oy sayısı :  240
Kabul :  240 (X)
Tasarı kabul edilmiş ve kanunlaşmıştır;
hayırlı ve uğurlu olmasını temenni ediyorum.
Sayın milletvekilleri, Türkiye Cumhuriyeti
Adalet Bakanlığı ile Moldova Cumhuriyeti Adalet Bakanlığı Arasında İşbirliği
Protokolünün Onaylanmasının Uygun Bulunduğuna Dair Kanun Tasarısı ve Dışişleri
Komisyonu raporunun müzakeresine başlıyoruz.
10. -
Türkiye Cumhuriyeti Adalet Bakanlığı ile Moldova Cumhuriyeti Adalet Bakanlığı
Arasında İşbirliği Protokolünün Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/786) (S. Sayısı: 459) (XX)
BAŞKAN - Komisyon?.. Yerinde.
Hükümet?.. Yerinde.
Komisyon raporu 459 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum.
TÜRKİYE
CUMHURİYETİ ADALET BAKANLIĞI İLE MOLDOVA CUMHURİYETİ ADALET BAKANLIĞI ARASINDA
İŞBİRLİĞİ PROTOKOLÜNÜN ONAYLANMASININ 
UYGUN BULUNDUĞUNA DAİR
KANUN TASARISI
MADDE 1. - 4 Haziran 2003 tarihinde
Ankara'da imzalanan "Türkiye Cumhuriyeti Adalet Bakanlığı ile Moldova
Cumhuriyeti Adalet Bakanlığı Arasında İşbirliği Protokolü"nün onaylanması
uygun bulunmuştur.
BAŞKAN - Madde üzerinde söz isteği?.. Yok.
1 inci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde
yürürlüğe girer.
BAŞKAN - Madde üzerinde söz isteği?.. Yok.
2 nci maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz isteği?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 2 dakika süre vereceğim. Bu
süre içerisinde sisteme giremeyen üyelerin teknik personelden yardım
istemelerini, bu yardıma rağmen de sisteme giremeyen üyelerin, oy pusulalarını,
oylama için öngörülen 2 dakikalık süre içerisinde Başkanlığa ulaştırmalarını
rica ediyorum.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 2 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye
Cumhuriyeti Adalet Bakanlığı ile
Moldova Cumhuriyeti Adalet Bakanlığı Arasında İşbirliği Protokolünün
Onaylanmasının Uygun Bulunduğuna Dair Kanun Tasarısının açıkoylama sonucunu
açıklıyorum:
Kullanılan oy sayısı :  224
Kabul : 
224 (X)
Böylece, tasarı kabul edilmiş ve
kanunlaşmıştır; hayırlı olmasını diliyorum..
Türkiye Cumhuriyeti Hükümeti ile Oman
Sultanlığı Hükümeti Arasında Uluslararası Karayolu Taşımacılığı Anlaşmasının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
raporunun müzakeresine başlıyoruz.
11.-
Türkiye Cumhuriyeti Hükümeti ile Oman Sultanlığı Hükümeti Arasında Uluslararası
Karayolu Taşımacılığı Anlaşmasının Onaylanmasının Uygun Bulunduğuna Dair Kanun
Tasarısı ve Dışişleri Komisyonu Raporu (1/790) (S. Sayısı: 460) (XX)
BAŞKAN - Komisyon?.. Yerinde.
Hükümet?.. Yerinde.
Komisyon raporu, 460 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE
CUMHURİYETİ HÜKÜMETİ İLE OMAN SULTANLIĞI HÜKÜMETİ ARASINDA ULUSLARARASI
KARAYOLU TAŞIMACILIĞI ANLAŞMASININ ONAYLANMASININ 
UYGUN BULUNDUĞUNA DAİR
KANUN TASARISI
MADDE 1. - 13 Ocak 2004 tarihinde
Muskat'ta imzalanan "Türkiye Cumhuriyeti Hükümeti ile Oman Sultanlığı
Hükümeti Arasında Uluslararası Karayolu Taşımacılığı Anlaşması"nın
onaylanması uygun bulunmuştur.
BAŞKAN - Madde üzerinde söz talebi?.. Yok.
1 inci maddeyi oylarınıza sunuyorum: Kabul
edenler... Kabul etmeyenler... Madde kabul edilmiştir.
2 nci maddeyi okutuyorum:
MADDE 2.- Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
2 nci maddeyi oylarınıza sunuyorum: Kabul
edenler... Kabul etmeyenler... Madde kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
3 üncü maddeyi oylarınıza sunuyorum: Kabul
edenler... Kabul etmeyenler... Madde kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 2 dakika süre vereceğim. Bu
süre içerisinde sisteme giremeyen üyelerin teknik personelden yardım istemelerini,
bu yardıma rağmen de sisteme giremeyen
üyelerin, oy pusulalarını, oylama için öngörülen 2 dakikalık süre içerisinde Başkanlığa
ulaştırmalarını rica ediyorum.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 2 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN- Sayın milletvekilleri, Türkiye Cumhuriyeti Hükümeti ile Oman
Sultanlığı Hükümeti Arasında Uluslararası Karayolu Taşımacılığı Anlaşmasının
Onaylanmasının Uygun Bulunduğuna Dair Kanun Tasarısının açıkoylama sonucunu
açıklıyorum:
Kullanılan oy sayısı : 224
Kabul : 
224 (X)
Tasarı kabul edilmiş ve kanunlaşmıştır;
hayırlı olmasını temenni ediyorum.
Sayın milletvekilleri, Türkiye Cumhuriyeti
ve Lübnan Cumhuriyeti Arasında Konsolosluk Anlaşmasının Onaylanmasının Uygun
Bulunduğuna Dair Kanun Tasarısı ve Dışişleri Komisyonu raporunun müzakeresine
başlıyoruz.
12. -
Türkiye Cumhuriyeti ve Lübnan Cumhuriyeti Arasında Konsolosluk Anlaşmasının
Onaylanmasının Uygun Bulunduğuna Dair Kanun Tasarısı ve Dışişleri Komisyonu
Raporu (1/804) (S. Sayısı: 462) (XX)
BAŞKAN - Komisyon?.. Yerinde.
Hükümet?.. Yerinde.
Komisyon raporu 462 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.

Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE
CUMHURİYETİ VE LÜBNAN CUMHURİYETİ ARASINDA KONSOLOSLUK 
ANLAŞMASININ ONAYLANMASININ UYGUN BULUNDUĞUNA
DAİR KANUN TASARISI
MADDE 1.- 11 Nisan 2004 tarihinde
Ankara'da imzalanan "Türkiye Cumhuriyeti ve Lübnan Cumhuriyeti Arasında
Konsolosluk Anlaşması"nın onaylanması uygun bulunmuştur.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
üzerindeki görüşmeler tamamlanmıştır. 
Tasarının tümü açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 2 dakika süre vereceğim. Bu
süre içerisinde sisteme giremeyen üyelerin teknik personelden yardım
istemelerini, bu yardıma rağmen de sisteme giremeyen üyelerin, oy pusulalarını,
oylama için öngörülen 2 dakikalık süre içerisinde Başkanlığa ulaştırmalarını
rica ediyorum.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 2 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylama yapıldı) 
BAŞKAN - Sayın milletvekilleri, Türkiye
Cumhuriyeti ve Lübnan Cumhuriyeti Arasında Konsolosluk Anlaşmasının
Onaylanmasının Uygun Bulunduğuna Dair Kanun Tasarısının açıkoylama sonucunu
açıklıyorum. 
Kullanılan oy sayısı  : 221
Kabul : 
221 (X)
Böylece, kanun tasarısı kabul edilmiş ve
kanunlaşmıştır; hayırlı ve uğurlu olmasını temenni ediyorum.
Karadeniz'in Kirliliğe Karşı Korunması
Sözleşmesinin Karadeniz'de Biyolojik Çeşitliliğin ve Peyzajın Korunması
Protokolünün Onaylanmasının Uygun Bulunduğuna Dair Kanun Tasarısı ile Çevre ve
Dışişleri Komisyonları raporlarının müzakeresine başlıyoruz. 
13 . -
Karadeniz'in Kirliliğe Karşı Korunması Sözleşmesinin Karadeniz'de Biyolojik
Çeşitliliğin ve Peyzajın Korunması Protokolünün Onaylanmasının Uygun
Bulunduğuna Dair Kanun Tasarısı ile Çevre ve Dışişleri Komisyonları Raporları
(1/750) (S. Sayısı: 608) (X)
BAŞKAN - Komisyon?.. Yerinde. 
Hükümet?.. Yerinde.
Komisyon raporu 608 sıra sayısıyla
bastırılıp dağıtılmıştır. 
Tasarının tümü üzerinde söz talebi?.. Yok.

Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir. 
1 inci maddeyi okutuyorum: 
KARADENİZ'İN
KİRLİLİĞE KARŞI KORUNMASI SÖZLEŞMESİNİN KARADENİZ'DE
BİYOLOJİK ÇEŞİTLİLİĞİN VE
PEYZAJIN KORUNMASI PROTOKOLÜNÜN
ONAYLANMASININ UYGUN
BULUNDUĞUNA DAİR KANUN TASARISI
MADDE 1. - Türkiye Cumhuriyeti tarafından
14 Haziran 2002 tarihinde Sofya'da imzalanan "Karadeniz'in Kirliliğe Karşı
Korunması Sözleşmesi'nin Karadeniz'de Biyolojik Çeşitliliğin ve Peyzajın
Korunması Protokolü" nün onaylanması uygun bulunmuştur.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir. 
2 nci maddeyi okutuyorum: 
MADDE 2. - Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
Maddeyi oylarınıza sunuyorum:Kabul
edenler... Kabul etmeyenler... Kabul edilmiştir. 
3 üncü
maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir. 
Sayın milletvekilleri, tasarının tümü
açıkoylamaya tabidir. 
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 2 dakika süre vereceğim. Bu
süre içerisinde sisteme giremeyen üyelerin teknik personelden yardım
istemelerini, bu yardıma rağmen de
sisteme giremeyen üyelerin, oy pusulalarını, oylama için öngörülen 2 dakikalık
süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 2 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN- Karadeniz'in Kirliliğe Karşı
Korunması Sözleşmesinin Karadeniz'de Biyolojik Çeşitliliğin ve Peyzajın
Korunması Protokolünün Onaylanmasının Uygun Bulunduğuna Dair Kanun Tasarısının
açıkoylama sonucunu açıklıyorum:
Kullanılan oy sayısı : 228
Kabul :  228(X)
Tasarı kabul edilmiş ve kanunlaşmıştır;
hayırlı olmasını temenni ediyorum.
Türkiye Cumhuriyeti Hükümeti ile
Cibuti Cumhuriyeti Hükümeti Arasında
Kültür, Eğitim, Bilim, Basın-Yayın, Gençlik ve Spor Alanlarında İşbirliği
Anlaşmasının Onaylanmasının Uygun Bulunduğuna Dair Kanun Tasarısı ile Millî
Eğitim, Kültür, Gençlik ve Spor ve Dışişleri Komisyonları raporlarının
müzakeresine başlıyoruz.
14. -
Türkiye Cumhuriyeti Hükümeti ile Cibuti
Cumhuriyeti Hükümeti Arasında Kültür, Eğitim, Bilim, Basın-Yayın,
Gençlik ve Spor Alanlarında İşbirliği Anlaşmasının Onaylanmasının Uygun
Bulunduğuna Dair Kanun Tasarısı ile Millî Eğitim, Kültür, Gençlik ve Spor ve
Dışişleri Komisyonu Raporları (1/791) (S. Sayısı: 609) (XX)
BAŞKAN - Komisyon?.. Yerinde.
Hükümet?.. Yerinde.
Komisyon raporu 609 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE
CUMHURİYETİ HÜKÜMETİ İLE CİBUTİ CUMHURİYETİ HÜKÜMETİ ARASINDA KÜLTÜR, EĞİTİM,
BİLİM, BASIN-YAYIN, GENÇLİK VE SPOR ALANLARINDA İŞBİRLİĞİ ANLAŞMASININ
ONAYLANMASININ UYGUN BULUNDUĞUNA DAİR KANUN TASARISI
MADDE 1. - 3 Mart 2004 tarihinde Ankara'da
imzalanan "Türkiye Cumhuriyeti Hükümeti ile Cibuti Cumhuriyeti Hükümeti
Arasında Kültür, Eğitim, Bilim, Basın-Yayın, Gençlik ve Spor Alanlarında
İşbirliği Anlaşması"nın onaylanması uygun bulunmuştur.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 2 dakikalık süre vereceğim. 2
dakika içerisinde oyunu kullanamayan üyelerin teknik personelden yardım
istemelerini, buna rağmen de oyunu kullanamayan üyelerin, oy pusulalarını,
belirtilen süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın
bakanlar var ise, adı, soyadı ve imzası
ile oyunun rengini de belirten oy pusulasını, yine, 2 dakikalık süre içerisinde
Başkanlığa ulaştırmalarını rica ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Türkiye Cumhuriyeti Hükümeti ile
Cibuti Cumhuriyeti Hükümeti Arasında Kültür, Eğitim, Bilim, Basın-Yayın,
Gençlik ve Spor Alanlarında İşbirliği Anlaşmasının Onaylanmasının Uygun
Bulunduğuna Dair Kanun Tasarısının açıkoylama sonucunu açıklıyorum:
Kullanılan oy sayısı : 215
Kabul : 
215
(X)
Tasarı kabul edilmiş ve kanunlaşmıştır;
hayırlı olmasını diliyorum.
Sayın milletvekilleri, Türkiye Cumhuriyeti
Hükümeti ile Merkezî ve Doğu Avrupa İçin Bölgesel Çevre Merkezi Yönetim Kurulu
Arasında Türkiye'de Bölgesel Çevre Merkezinin Kurulması ve Faaliyetleri
Hakkında İkili Anlaşmanın Onaylanmasının Uygun Bulunduğuna Dair Kanun Tasarısı
ile Çevre ve Dışişleri Komisyonları raporlarının müzakeresine başlıyoruz.
15. -
Türkiye Cumhuriyeti Hükümeti ile Merkezî ve Doğu Avrupa İçin Bölgesel Çevre
Merkezi Yönetim Kurulu Arasında Türkiye'de Bölgesel Çevre Merkezinin Kurulması
ve Faaliyetleri Hakkında İkili Anlaşmanın Onaylanmasının Uygun Bulunduğuna Dair
Kanun Tasarısı ile Çevre ve Dışişleri Komisyonları Raporları (1/792) (S.
Sayısı: 612) (XX)
BAŞKAN - Komisyon?.. Yerinde.
Hükümet?.. Yerinde.
Komisyon raporu 612 sıra sayısıyla
bastırılıp dağıtılmıştır.
Tasarının tümü üzerinde söz talebi?.. Yok.
Maddelerine geçilmesini oylarınıza
sunuyorum: Kabul edenler... Kabul etmeyenler... Kabul edilmiştir.
1 inci maddeyi okutuyorum:
TÜRKİYE CUMHURİYETİ HÜKÜMETİ İLE MERKEZÎ VE DOĞU AVRUPA İÇİN BÖLGESEL ÇEVRE MERKEZİ YÖNETİM KURULU ARASINDA TÜRKİYEDE
BÖLGESEL ÇEVRE MERKEZİNİN KURULMASI VE
FAALİYETLERİ HAKKINDA İKİLİ ANLAŞMANIN 
ONAYLANMASININ UYGUN
BULUNDUĞUNA DAİR KANUN TASARISI
MADDE 1. - 19 Ocak 2004 tarihinde
Szentendre'de imzalanan "Türkiye Cumhuriyeti Hükümeti ile Merkezi ve Doğu
Avrupa İçin Bölgesel Çevre Merkezi (BÇM) Yönetim Kurulu Arasında Türkiye'de
BÇM'nin Kurulması ve Faaliyetleri Hakkında İkili Anlaşma"nın onaylanması
uygun bulunmuştur.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
2 nci maddeyi okutuyorum:
MADDE 2. - Bu Kanun yayımı tarihinde
yürürlüğe girer.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
3 üncü maddeyi okutuyorum:
MADDE 3. - Bu Kanun hükümlerini Bakanlar
Kurulu yürütür.
BAŞKAN - Madde üzerinde söz talebi?.. Yok.
Maddeyi oylarınıza sunuyorum: Kabul
edenler... Kabul etmeyenler... Kabul edilmiştir.
Sayın milletvekilleri, tasarının tümü
açıkoylamaya tabidir.
Açıkoylamanın şekli hakkında Genel Kurulun
kararını alacağım.
Açıkoylamanın elektronik oylama cihazıyla
yapılmasını oylarınıza sunuyorum: Kabul edenler... Kabul etmeyenler... Kabul
edilmiştir.
Oylama için 2 dakika süre vereceğim. Bu
süre içerisinde sisteme giremeyen üyelerin teknik personelden yardım
istemelerini, bu yardıma rağmen de
sisteme giremeyen üyelerin, oy pusulalarını, oylama için öngörülen 2 dakikalık
süre içerisinde Başkanlığa ulaştırmalarını rica ediyorum.
Ayrıca, vekâleten oy kullanacak sayın
bakanlar var ise, hangi bakana vekâleten oy kullandığını, oyunun rengini ve
kendisinin ad ve soyadı ile imzasını da taşıyan oy pusulasını, yine, oylama
için öngörülen 2 dakikalık süre içerisinde Başkanlığa ulaştırmalarını rica
ediyorum.
Oylama işlemini başlatıyorum.
(Elektronik cihazla oylama yapıldı)
BAŞKAN - Sayın milletvekilleri, Türkiye
Cumhuriyeti Hükümeti ile Merkezî ve Doğu Avrupa İçin Bölgesel Çevre Merkezi
Yönetim Kurulu Arasında Türkiye'de Bölgesel Çevre Merkezinin Kurulması ve
Faaliyetleri Hakkında İkili Anlaşmanın Onaylanmasının Uygun Bulunduğuna Dair
Kanun Tasarısının açıkoylama sonucunu açıklıyorum:
Kullanılan oy sayısı :  245
Kabul : 
245 (X)
Tasarısı kabul edilmiş ve kanunlaşmıştır;
hayırlı olmasını temenni ediyorum.
Birleşime 5 dakika ara veriyorum.
Kapanma
Saati: 16.08


BEŞİNCİ
OTURUM
Açılma Saati:
16.15
BAŞKAN :
Başkanvekili Nevzat PAKDİL
KÂTİP
ÜYELER : Yaşar TÜZÜN (Bilecik), Ahmet KÜÇÜK (Çanakkale)
BAŞKAN - Sayın milletvekilleri, Türkiye
Büyük Millet Meclisinin 108 inci Birleşiminin Beşinci Oturumunu açıyorum. 
Görüşmelere kaldığımız yerden devam
edeceğiz.
Dahiliye Memurları Kanunu, İl İdaresi
Kanunu, İçişleri Bakanlığı Teşkilat ve Görevleri Hakkında Kanun ve Devlet
Memurları Kanununda Değişiklik Yapılmasına Dair Kanun Tasarısı ve İçişleri
Komisyonu raporunun müzakeresine başlayacağız.
V. - KANUN
TASARI VE TEKLİFLERİ İLE KOMİSYONLARDAN
GELEN DİĞER
İŞLER (Devam)
16. - Dahiliye Memurları Kanunu, İl İdaresi
Kanunu, İçişleri Bakanlığı Teşkilât ve Görevleri Hakkında Kanun ve Devlet
Memurları Kanununda Değişiklik Yapılmasına Dair Kanun Tasarısı ve İçişleri
Komisyonu Raporu (1/802) (S. Sayısı: 461) 
BAŞKAN - Komisyon?.. Yok.
Hükümet?.. Yok.
Sayın milletvekilleri, kanun tasarı ve
tekliflerini sırasıyla görüşmek için, 1 Temmuz 2004 Perşembe günü, alınan karar
gereğince, saat 14.00'te toplanmak üzere birleşimi kapatıyorum.

Kapanma
Saati: 16.16




