


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular















 DÖNEM : 20			 CİLT : 26 		       YASAMA YILI : 2

T. B. M. M.
TUTANAK DERGİSİ
90 ıncı Birleşim
7 . 5. 1997  Çarşamba


İ Ç İ N D E K İ L E R
 I. – GEÇEN TUTANAK ÖZETİ
 II. – GELEN KÂĞITLAR
III. – YOKLAMALAR
IV. – SORULAR VE CEVAPLAR
A)  YAZILI SORULAR VE CEVAPLARI
1. – İzmir Milletvekili Sabri Ergül’ün, SSK’na işçi prim borcu bulunan işverenlere ilişkin sorusu ve Çalışma ve Sosyal Güvenlik Bakanı Necati Çelik’in yazılı cevabı (7/2492)
2. – Tekirdağ Milletvekili Enis Sülün’ün, Tekirdağ-Hayrabolu-Kemaller ve Kılıçlar köylerinin bazı sorunlarına ilişkin sorusu ve Devlet Bakanı Bekir Aksoy’un yazılı cevabı (7/2503)
3. – İzmir Milletvekili Sabri Ergül’ün, Bakanlıkta görev yapan bazı unvanlı personelin sayısına ilişkin sorusu ve Çevre Bakanı M. Ziyattin Tokar’ın yazılı cevabı (7/2565)




I. – GEÇEN TUTANAK ÖZETİ
TBMM Genel Kurulu saat 15.00’te açılarak iki oturum yaptı.
Genel Kurulu ziyaret eden Azerbaycan Cumhurbaşkanı Haydar Aliyev’e Başkanlıkça “hoş geldiniz” denildi.
Türkiye-Azerbaycan dostluğuna ilişkin bilgi verme isteği kabul edilen Azerbaycan Cumhurbaşkanı Haydar Aliyev Genel Kurula hitaben bir konuşma yaptı.
Denizli Milletvekili Ramazan Yenidede, ülkemiz üzerinde yıllardır oynanan ve hızını iyice artıran korkunç bir oyunun nereden ve hangi mihraklardan yönlendirildiğine,
Ankara Milletvekili Cemil Çiçek de, İngiltere’deki seçimlere,
İlişkin gündemdışı birer konuşma yaptılar.
Ankara Milletvekili Önder Sav’ın, Flash-TV’ye yapılan saldırı ve yayınının kesilmesi konusundaki gündemdışı konuşmasına, Ulaştırma Bakanı Ömer Barutçu cevap verdi.
İran’a giden Devlet Bakanı Mehmet Salim Ensarioğlu’na, dönüşüne kadar, Devlet Bakanı Namık Kemal Zeybek’in,
Amerika Birleşik Devletlerine giden Devlet Bakanı H. Ufuk Söylemez’e, dönüşüne kadar, İçişleri Bakanı Meral Akşener’in,
Kuzey Kıbrıs Türk Cumhuriyetine gidecek olan Turizm Bakanı M. Bahattin Yücel’e, dönüşüne kadar Devlet Bakanı Bahattin Şeker’in,
Lüksemburg’a gidecek olan Dışişleri Bakanı ve Başbakan Yardımcısı Tansu Çiller’e, dönüşüne kadar, Millî Eğitim Bakanı Mehmet Sağlam’ın,
Belarus ve İspanya’ya gidecek olan Devlet Bakanı Ayfer Yılmaz’a, dönüşüne kadar, Devlet Bakanı Işılay Saygın’ın,
Vekillik etmelerinin uygun görüldüğüne,
Polonya Cumhuriyetine gidecek olan Cumhurbaşkanı Süleyman Demirel’in, dönüşüne kadar, Cumhurbaşkanlığına, TBMM Başkanı Mustafa Kalemli’nin vekâlet edeceğine,
İlişkin Cumhurbaşkanlığı tezkereleri Genel Kurulun bilgisine sunuldu.
İçel Milletvekili Halil Cin’in (6/499),
İzmir Milletvekili Metin Öney’in (6/491), (6/505)
Numaralı sözlü sorularını geri aldıklarına ilişkin önergeleri okundu; sözlü soruların soru sahiplerine,
İçişleri Komisyonu Başkanlığının (2/708) esas numaralı, Konya Milletvekili Necati Çetinkaya’nın; Pasaport Kanununun Bir Maddesinin Değiştirilmesine İlişkin Kanun Teklifinin (S. Sayısı : 277) Komisyona geri verilmesine ilişkin tezkeresi okundu; söz konusu teklifin İçişleri Komisyonuna, 
Geri verildiği bildirildi.
Erzincan Milletvekili Mustafa Kul ve 21 arkadaşının, İstanbul-Çatalca-Sazlıkdere Baraj Gölü civarında bulunan bir araziye imar izni verilmek suretiyle bir firmaya haksız menfaat sağlandığı iddialarını araştırmak amacıyla Meclis araştırması açılmasına ilişkin önergesi (10/184), Genel Kurulun bilgisine sunuldu; önergenin gündemde yerini alacağı ve öngörüşmesinin, sırasında yapılacağı açıklandı.
Erzurum Milletvekilleri İsmail Köse ve Zeki Ertugay’ın, Doğu Anadolu Projesi Bölge Kalkınma İdaresi Teşkilatının Kuruluş ve Görevleri  (2/157),
Bitlis Milletvekilleri Zeki Ergezen ve Abdulhaluk Mutlu’nun; Yüksek Öğretim Kurumları Teşkilatı Hakkında 41 Sayılı Kanun Hükmünde Kararnamenin Değiştirilerek Kabulüne Dair Kanun ile 78 ve 190 Sayılı Kanun Hükmünde Kararnamelerde Değişiklik Yapılması (2/566)
Hakkında kanun tekliflerinin, İçtüzüğün 37 nci maddesine göre doğrudan gündeme alınmasına ilişkin önergelerinin, yapılan görüşmelerden sonra kabul edildiği açıklandı.
Gündemin “Sözlü Sorular” kısmının :
1 inci sırasında bulunan, Yalova Milletvekili Yaşar Okuyan’ın (6/324),
2 nci sırasında bulunan, Denizli Milletvekili Hilmi Develi’nin (6/329),
3 üncü sırasında bulunan, Bartın Milletvekili Cafer Tufan Yazıcıoğlu’nun (6/330),
Esas numaralı sözlü soruları üç birleşim içerisinde cevaplandırılmadığından, yazılı soruya çevrildiği ve gündemden çıkarıldığı bildirildi.
4 üncü sırasında bulunan (6/337),
5 inci sırasında bulunan (6/339),
6 ncı sırasında bulunan (6/344),
7 nci sırasında bulunan (6/345),
8 inci sırasında bulunan (6/346),
Esas numaralı sözlü sorular, ilgili bakanlar Genel Kurulda hazır bulunmadıklarından, ertelendi.
9 uncu sırasında bulunan, İçel Milletvekili Halil Cin’in, İslam Halk Komutanlığı ile ilgili olarak Libya’da yayımlanan bir gazetedeki başyazıya ilişkin sözlü sorusuna (6/347), Devlet Bakanı Lütfü Esengün tarafından cevap verildi.
Denizli Milletvekili Hilmi Develi, 2 nci sırada bulunan ve üç birleşim içinde cevaplandırılmayan (6/329) esas numaralı sözlü sorusu üzerinde görüşlerini açıkladı.
Sözlü sorular ile kanun tasarı ve tekliflerini görüşmek için, 7 Mayıs 1997 Çarşamba günü saat 15.00’te toplanmak üzere, saat 18.58’de birleşime son verildi.
Yasin Hatiboğlu
Başkanvekili
 Ali Günaydın	Fatih Atay
	Konya	Aydın
	Kâtip Üye	Kâtip Üye


II. – GELEN KÂĞITLAR
                                             7 . 5 . 1997  ÇARŞAMBA                                No. : 127
Sözlü Soru Önergeleri
1. – Erzincan Milletvekili Mustafa Kul’un, Erzincan Devlet Güvenlik Mahkemesinin başka bir ile taşınacağı iddiasına ilişkin Adalet Bakanından sözlü soru önergesi (6/524) (Başkanlığa geliş tarihi : 5.5.1997)
2. – Erzincan Milletvekili Mustafa Kul’un, Erzincan Meteoroloji İstasyonunun personel ihtiyacına ilişkin Devlet Bakanından sözlü soru önergesi (6/525) (Başkanlığa geliş tarihi : 5.5.1997)
3. – Erzincan Milletvekili Mustafa Kul’un, bucak yollarının bakım ve onarımına ilişkinBaşbakandan sözlü soru önergesi (6/526) (Başkanlığa geliş tarihi : 5.5.1997)
Yazılı Soru Önergeleri
1. – Bursa Milletvekili Ali Rahmi Beyreli’nin, bazı bankaların karapara akladığı iddialarına ilişkin Başbakandan yazılı soru önergesi (7/2678) (Başkanlığa geliş tarihi : 5.5.1997)
2. – İstanbul Milletvekili Necdet Menzir’in, bazı banka ve finans kuruluşlarında bulunan hesaplardan çekle yapılan işlemlere ilişkin Başbakandan yazılı soru önergesi (7/2679) (Başkanlığa geliş tarihi : 5.5.1997)
3. – Tekirdağ Milletvekili Bayram Fırat Dayanıklı’nın, Trakya Bölgesindeki plansız ve çarpık sanayileşmeye karşı alınacak tedbirlere ilişkin Bayındırlık ve İskân Bakanından yazılı soru önergesi (7/2680) (Başkanlığa geliş tarihi : 5.5.1997)
4. – Tekirdağ Milletvekili Bayram Fırat Dayanıklı’nın, Tekirdağ İli Çorlu İlçesinin ankesörlü telefon ihtiyacına ilişkin Ulaştırma Bakanından yazılı soru önergesi (7/2681) (Başkanlığa geliş tarihi : 5.5.1997)
5. – Erzincan Milletvekili Mustafa Kul’un, Erzincan Polis Okulunun ne zaman hizmete açılacağına ilişkin İçişleri Bakanından yazılı soru önergesi (7/2682) (Başkanlığa geliş tarihi : 5.5.1997)
6. – Erzincan Milletvekili Mustafa Kul’un, Erzincan Köy Hizmetleri İl Müdürlüğünde boş bulunan kadrolara ilişkin Devlet Bakanından yazılı soru önergesi (7/2683) (Başkanlığa geliş tarihi : 5.5.1997)
7. – Hatay Milletvekili Atila Sav’ın, hac seyahati için THY’dan uçak kiralandığı iddiasına ilişkin Devlet Bakanından yazılı soru önergesi (7/2684) (Başkanlığa geliş tarihi : 5.5.1997)
8. – Manisa Milletvekili Tevfik Diker’in, bazı kamu bankalarının yönetim yapısına ve kredi verdiği firmalara ilişkin Başbakandan yazılı soru önergesi (7/2685) (Başkanlığa geliş tarihi : 5.5.1997)
9. – Afyon Milletvekili H. İbrahim Özsoy’un, Süleyman Mercümek hakkındaki bazı iddialara ilişkin Başbakandan yazılı soru önergesi (7/2686) (Başkanlığa geliş tarihi : 5.5.1997)
10. – Manisa Milletvekili Tevfik Diker’in, Türk Ticaret Bankasına ait paranın düşük faizle bir başka bankaya yatırıldığı iddiasına ilişkin Başbakandan yazılı soru önergesi (7/2687) (Başkanlığa geliş tarihi : 5.5.1997)
Genel Görüşme Önergesi
1. – Bitlis Milletvekili Kâmran İnan ve 23 arkadaşının, NATO genişlemesi konusunda Anayasanın 98 inci, İçtüzüğün 102 ve 103 üncü maddeleri uyarınca bir genel görüşme açılmasına ilişkin önergesi (8/13) (Başkanlığa geliş tarihi : 6.5.1997)
Meclis Araştırması Önergeleri
1. – Yalova Milletvekili Yaşar Okuyan ve 20 arkadaşının, Flash Televizyonuna yapılan saldırı ve kapatma olaylarıyla ilgili iddiaları araştırmak amacıyla Anayasanın 98 inci, İçtüzüğün 104 ve 105 inci maddeleri uyarınca bir Meclis araştırması açılmasına ilişkin önergesi (10/185) (Başkanlığa geliş tarihi : 6.5.1997)
2. – İçel Milletvekili Mustafa İstemihan Talay ve 30 arkadaşının, Flash Televizyonuna yapılan saldırı ve kapatma olaylarıyla ilgili iddiaları araştırmak amacıyla Anayasanın 98 inci, İçtüzüğün 104 ve 105 inci maddeleri uyarınca bir Meclis araştırması açılmasına ilişkin önergesi (10/186) (Başkanlığa geliş tarihi : 6.5.1997)


BİRİNCİ OTURUM
Açılma Saati : 15.00
7 Mayıs 1997 Çarşamba
BAŞKAN : Başkanvekili Yasin HATİBOĞLU
KÂTİP ÜYELER : Ali GÜNAYDIN (Konya) , Fatih ATAY (Aydın)
 
 
BAŞKAN – Türkiye Büyük Millet Meclisinin 90 ıncı Birleşimini açıyor, çalışmalarımızın hayırlara vesile olmasını Cenabı Allah'tan niyaz ediyorum.
Sayın milletvekilleri...
İSMET SEZGİN (Aydın) – Çoğunluk var mı Sayın Başkan?
BAŞKAN – Efendim, teemmül ve tezekkürdeyim. 
İSMET SEZGİN (Aydın) – Zatıâliniz çoğunluğu tespit ettiyseniz başlayabilirsiniz.
BAŞKAN – Sayın Sezgin, çok iyi bilirsiniz; bu ifade klasik bir ifadedir. "Şu birleşimi açıyorum, çalışmalara başlıyoruz" diyoruz. Yani, açılışı yapmadan yoklama yapmam mümkün değil ki benim.
İSMET SEZGİN (Aydın) – Ben de "çalışmalara başlıyoruz, yoklama yapmıyorum" diyeceksiniz zannettim.
BAŞKAN – Efendim, işte... Efendim, keşke hüsnüzan ağır bassaydı, bu olmazdı. 
III. – YOKLAMA
BAŞKAN – Sayın milletvekilleri, manzarai umumiyeyi birlikte seyrediyoruz; onun için, ad okunmak suretiyle yoklama yapılacaktır. Genel Kurul salonunda hazır bulunan sayın üyelerin, yüksek sesle -zahmet olmazsa eğer- işaret buyurmalarını rica ediyorum.
(Yoklama yapıldı)
BAŞKAN – Sayın milletvekilleri, toplantı yetersayımız yoktur; ara vermek zorundayım; ama, bu Meclisi çalıştırmak istiyorum.
Sayın grup başkanvekilleri, ne kadar süre istersiniz efendim?
MEHMET GÖZLÜKAYA (Denizli) – Yarım saat Sayın Başkan...
TEMEL KARAMOLLAOĞLU (Sıvas) – Yarım saat...
BAŞKAN – Saat 16.00'da yeniden toplanmak üzere, birleşime ara veriyorum.
 
Kapanma Saati : 15.35







İKİNCİ OTURUM
Açılma Saati : 16.00
BAŞKAN : Başkanvekili Yasin HATİBOĞLU
KÂTİP ÜYELER : Fatih ATAY (Aydın), Ali GÜNAYDIN (Konya)
 
BAŞKAN – Türkiye Büyük Millet Meclisinin 90 ıncı Birleşiminin İkinci Oturumunu açıyorum.
	III. – YOKLAMA
BAŞKAN – Sayın milletvekilleri, İkinci Oturumda da ad okunmak suretiyle yoklama yapılacaktır; hazır bulunan sayın üyelerin yüksek sesle işaret buyurmalarını, yoklamadan sonra teşrif edecek sayın üyenin de bir pusulayla hazır bulunduğunu kürsüye bildirmesini rica ediyorum. 
(Yoklama yapıldı) 
BAŞKAN – Sayın milletvekilleri, üzülerek ifade ediyorum; devamsızlığın hiçbir mazereti olmaz. Bu, iktidar için de böyledir muhalefet için de böyledir. İktidar eksiklerini, muhalefet eksiklerini, önerileriyle, katkılarıyla tamamlar; gelmemek suretiyle, hiçbir milletvekili görev yapmış olmaz. Ne zaman olacaksa... Önümüzdeki seçimlerde, bizi takip eden seçmenlerimiz, bize, halk deyimiyle, çetele tutuyor. 
Türkiye Büyük Millet Meclisinin günlük maliyetinin ne olduğu konusunda Sayın Kâmran İnan arkadaşımız, zaman zaman, çok hassas hesaplar çıkarmaktadır; doğrudur, haklıdır, yerindedir. 
KÂMRAN İNAN (Bitlis) – 57 milyar lira...
BAŞKAN – Rica ediyorum, bizim, Türkiye Büyük Millet Meclisinin anayasal görevi, yasal sorumluluğu kanun yapmak ve denetimde bulunmaktır. Her ikisinin meşru zemini Türkiye Büyük Millet Meclisi Genel Kurul salonudur. Buraya gelmediğimiz, katılmadığımız takdirde bunların hiçbirisini yapmış olmayız. Ben, Türkiye Büyük Millet Meclisi Başkanvekili olarak, şu anda Birleşimi yönetmek üzere burada bulunan bir arkadaşınız olarak bir kere daha istirham ediyorum: Bizim birinci sorumluluğumuz Genel Kurula katılmaktır. 
Maalesef, ikinci yoklamada da yetersayıyı bulamadık.
Toplantı yetersayımız yoktur...
MEHMET GÖZLÜKAYA (Denizli) – Sayın Başkan, bir 15 dakika daha ara versek.
BAŞKAN – Efendim, Tüzük hükmü gayet açık; ikinci bir erteleme imkânım maalesef yok.
İSMAİL İLHAN SUNGUR (Trabzon) – Sayın Başkan, daha pusulalar geliyor.
BAŞKAN – Verin efendim... Verin... 
Müsaade buyurun efendim, biz Meclisi çalıştırmak istiyoruz. 
Sonradan kaç tane pusula geldi?..
Sayın Sungur, 3 adet pusula geldi. Burada açıklamak uygun olmuyor. Rakam söylemeyeceğim; ama, rica ediyorum... Allah rahmet etsin, 2'si eksik, 548 değerli arkadaşımız sorumludur; tarihe sorumludur, vicdanına sorumludur, millete sorumludur. Rica ediyorum... (RP sıralarından alkışlar)
FETHİ ACAR (Kastamonu) – Sayın Başkan, bu beyanınız burada bulunanlara karşı mı, bulunmayanlara karşı mı?
ATİLÂ SAV (Hatay) – Efendim, Meclis bir bütündür...
BAŞKAN – Gündemindeki konuları görüşmek için, 8 Mayıs 1997 Perşembe günü saat 15.00'te toplanmak üzere, birleşimi kapatıyorum. 
Kapanma Saati: 16.33 

IV. – SORULAR VE CEVAPLAR
A)  YAZILI SORULAR VE CEVAPLARI
1. – İzmir Milletvekili Sabri Ergül’ün, SSK’na işçi prim borcu bulunan işverenlere ilişkin sorusu ve Çalışma ve Sosyal Güvenlik Bakanı Necati Çelik’in yazılı cevabı (7/2492)
Türkiye Büyük Millet Meclisi Başkanlığına
		31.3.1997
Aşağıdaki sorularımın Sayın Çalışma ve Sosyal Güvenlik Bakanı tarafından yazılı olarak yanıtlanması için gereğini saygıyla dilerim.
		Sabri Ergül
		İzmir
1.  Sosyal Sigortalar Kurumuna işçi prim borcu 1 000 000 000 TL.’den fazla olan resmî ve özel, gerçek ve tüzelkişi işverenlerin isim ve unvanları ile borç miktarları nelerdir?
2.  Bunlardan bu prim borçlarının tahsili için ne gibi işlem yapılmıştır? İcra işlemi yapılanlar hangileridir?
3.  Sosyal Sigortalar Kurumunun işçi prim alacağı, resmî ve özel kişi ve kuruluşlardan toplam ne kadardır?
	T.C.
	Çalışma ve Sosyal Güvenlik Bakanlığı	7.5.1997
	Sosyal Güvenlik Kuruluşları
	Genel Müdürlüğü
	Sayı : B.13.0.SGK.0.13.00.01/3428-12313
	Konu : Yazılı Soru Önergesi
Türkiye Büyük Millet Meclisi Başkanlığına
İlgi : 16.4.1997 tarih ve A.01.0.GNS.0.10.00.02.6340 sayılı yazınız.
İzmir Milletvekili Sabri Ergül tarafından hazırlanan “Sosyal Sigortalar Kurumuna prim borcu bulunan işverenlere ilişkin” 7/2492 Esas No.lu yazılı soru önergesi Bakanlığımca incelenmiştir.
Sosyal Sigortalar Kurumu Genel Müdürlüğünce, özel sektör işverenlerinden prim ve gecikme zammı borcu toplamı 3 milyar liranın üzerinde olanlar ile resmî sektör işverenlerinden belediye başkanlıkları ve kamu iktisadî kuruluşlarının prim borçlarının tamamı ayrıca takip edilmektedir. Aynı doğrultuda kamu kurum ve kuruluşlarından prim ve gecikme zammı borcu 50 milyon liranın üzerinde olan işverenlerin isimleri ve prim borçları bilgi dahilinde bulunmaktadır.
Ayrıca, belirtilen meblağların altındaki toplam prim alacakları global olarak bilinmekte ve sigorta müdürlüklerince takibi yapılmaktadır.
Bu çerçevede, Kurumun özel ve resmî sektör işverenlerinden olan prim ve gecikme zammı alacaklarını gösterir liste ekte sunulmuştur.
Kurumun , 1.1.1997 tarihi itibariyle;
– Belediyelerden	:	18 190 640 932 767.- TL.
– KİT’lerden	:	15 799 787 752 087.- TL.
– Diğer Kamu Kurum
ve Kuruluşlardan	:	2 965 390 517 107.- TL.
– Özel Sektörden	:	94 000 562 231 667.- TL.
olmak üzere toplam	:	130 956 381 433 628.- TL.
(prim+gecikme zammı) alacağı bulunmaktadır.
Bilgilerinize arz ederim.
		Necati Çelik
		Çalışma ve Sosyal Güvenlik Bakanı
2. – Tekirdağ Milletvekili Enis Sülün’ün, Tekirdağ-Hayrabolu-Kemaller ve Kılıçlar köylerinin bazı sorunlarına ilişkin sorusu ve Devlet Bakanı Bekir Aksoy’un yazılı cevabı (7/2503)
Türkiye Büyük Millet Meclisi Başkanlığına
		9.4.1997
Aşağıdaki sorularımın Devlet Bakanı Bekir Aksoy tarafından yazılı olarak cevaplandırılması hususunu tensiplerinize arz ederim.
Saygılarımla.
		Enis Sülün
		Tekirdağ
Bilindiği üzere Tekirdağ İlimiz, ilçelerle köyler arasındaki yolların yapımı konusunda Avrupa’ya geçiş konumunda olmasına rağmen ilçelerle köyler arasındaki ne yazık ki, hükümetten gerekli yardımı almamaktadır. Doğu Anadolu bölgemizden daha kötü şartlar altında bulunan köylerimizin, yolları uzun yıllardır ihmale uğramıştır. Bu bağlamda özellikle son yıllarda Devlet desteği almayan köylerimiz ulaşımda büyük zorluklar çekmektedir. Hayrabolu İlçemizle ilgili sorularım;
1.  Hayrabolu-Kemaller Köyünde köy konağı inşaatı ne zaman bitecek? 1997’de ödenek ayrıldı mı ne kadardır?
2.  Yavaşça Köyü ile Kemaller Köyü arasındaki 3 km.’lik yol ne zaman asfaltlanacak?
3.  Kemaller Köyü mezarlığına çevre duvarı yapmayı düşünüyor musunuz?
4. Hayrabolu İlçesi Hanoğlu Köyünden muzruplu sulama kanalları tıkanmış ve kullanılamaz hale gelmiştir. Bu sulama kanalları ne zaman kullanılır hale gelecek?
5.  Kılıçlar Köyü ile Halacaoğlu arasındaki 5 km.’lik stablize yol ne zaman asfaltlanacak?
6.  Kılıçlar Köyünün kanalizasyonu ne zaman yapılacak. Böyle bir çalışmanız var mı?
7.  Kılıçlar Köyünün suyu yetersiz yeni bir kuyu açmayı düşünüyor musunuz?
8.  İsmailli Köyünün yolu ne zaman asfaltlanacak?
	T.C.
	Başbakanlık	6.5.1997
	Köy Hizmetleri Genel Müdürlüğü
	Sayı : B0211KHZ0650004-494-3408
	Konu : Soru Önergesi
Türkiye Büyük Millet Meclisi Başkanlığına
İlgi : 24.4.1997 tarih ve A.01.0.GNS.0.10.00.02-7/2503-6239/17382 sayılı yazı;
Tekirdağ Milletvekili Enis Sülün’ün Tekirdağ İli sorunları ile ilgili 9.4.1997 tarihli yazılı soru önergesi ilgi yazı ile Bakanlığıma intikal etmiş olup, soru önergesinde yer alan konular incelenmiş, nihaî durumları aşağıya çıkartılmıştır.
1.  Teşkilatımızca 1985 yılından beri köy konağı yapımı için ödenek ayrılmamakta ve köy konağı yapılamamaktadır. Bu nedenle Hayrabolu - Kemaller Köyünde teşkilatımız dışında yapımı devam eden köy konağına 1997 yılında herhangi bir ödenek ayrılması söz konusu değildir.
2.  Hayrabolu İlçesi Yavaşca Köyünü ilçeye bağlayan ana yol asfalt kaplama olup, Yavaşca ve Kemaller arasındaki yolun asfalt kaplaması ileriki yıllarda programa alınarak yapılacaktır.
3.  Kemaller Köyü mezarlık çevre duvarı yapımı teşkilatımız görevleri arasında değildir. Bu konu 3988 sayılı Mezarlıkların Korunması Kanununa göre İl Özel İdare Müdürlüklerinin görev alanı içerisindedir.
4.  Tekirdağ, Muratlı, Hanoğlu göletten sulama bakım onarım projesi hazırlanmıştır. Bütçe imkânlarının kısıtlı olması nedeniyle 1997 yılı yatırım programına alınamamıştır. Söz konusu projenin ileriki yıllar yatırım programına alınmasına çalışılacaktır.
Hayrabolu Kılıçlar Köyünün yeraltı suyundan sulama talebi İstanbul Bölge Müdürlüğüne intikal ettirilmiştir. Etüd sonucuna göre gereği yapılacaktır.
5. Kılıçlar Köyünü Hayrabolu İlçesine bağlayan ana yol asfalt kaplamalıdır. Kırklareli İline bağlı Alacıoğlu Köyü ile Kılıçlar Köyü arasındaki yolun asfalt kaplaması da ileriki yıllarda yapılacaktır.
6.  Hayrabolu-Kılıçlar Köyü kanalizasyon ile ilgili olarak teşkilatımızca bugüne kadar herhangi bir teklifte bulunulmadığından bu konuda çalışma yapılamamıştır.
Önümüzdeki yıllarda teklif edildiğinde ve ödenek durumunun da yeterli olması halinde söz konusu köyün kanalizasyonu programa alınabilecektir.
7.  Kılıçlar Köyü İçme suyunu çene II. gruptan almaktadır. Bu gruba bağlı köylerden Yavaşça, Muzruplu, Kılıçlar, Yurtbekler köylerinin toplam nüfusu 1 178’dir. Gruptaki su  alınan sondaj kuyusunun verim 8 lt/sn.’dir. Grup köylerinin insan ve hayvan su ihtiyacı 300 m3/16 saattir. Kuyunun debisi ise 460 m3/16 saat tespit edilmiştir. Bu nedenle köyde içme suyu sıkıntısı bulunmamaktadır.
8.  İsmailli Köyü ve Kazandere Köyü arasındaki yol 1997 yılı Özel İdare asfalt  programında olup yılı içerisinde bitirilecektir.
Bilgilerinize arz ederim.
		Bekir Aksoy
		Devlet Bakanı
3. – İzmir Milletvekili Sabri Ergül’ün, Bakanlıkta görev yapan bazı unvanlı personelin sayısına ilişkin sorusu ve Çevre Bakanı M. Ziyattin Tokar’ın yazılı cevabı (7/2565)
Türkiye Büyük Millet Meclisi Başkanlığına
Aşağıdaki sorularımın Sayın Çevre Bakanı tarafından yazılı olarak yanıtlanması için gereğini saygıyla dilerim.
		Sabri Ergül
		İzmir
1.  Bakanlığınızda ve Bakanlığınıza bağlı, ilgili Kamu Kurum ve Kuruluşlarında; 
a)  Müsteşar sayısı nedir?
b)  Genel Müdür sayısı nedir?
c)  Müsteşar ve Genel Müdür derece ve statüsünde olup da, Başkan veya başka bir sıfatla yüksek dereceli personel sayısı nedir?
2.  Bakanlığımız merkez ve taşra teşkilatında ve Bakanlığınıza bağlı ve ilgili kamu kurum ve kuruluşlarında, kamu iktisadî teşebbüslerinde, banka ve şirketler ile her türden Tarım, Kredi, Satış ve diğer Kooperatif Birliklerinde, Başmüşavir, Müşavir, Danışman adı altında görev yapan daimi geçici personel sayısı nedir?
3.  Kadrosu Bakanlığınızda veya yukarıda 2 nci maddede sayılan Bakanlığınıza bağlı ve ilgili kamu kurum ve kuruluşlarında ve yahutta kadrosu diğer TBMM, Başbakanlık, Bakanlık, Belediye, Banka, KİT, Şirket ve benzeri kamuya ait kurum ve kuruluşlarında, fon yönetimlerinde olup ta, Bakanlığınızda görevlendirilen Bakan olarak size bağlı, size hizmet sunan Bakan, Bakanlık Başmüşaviri, Bakan Özel Müşaviri, Danışman adı altında görev yapan geçici ve daimi, tam mesai ve/veya kısmî mesai vererek çalışan kişi, personel sayısı nedir?
	T.C.
	Çevre Bakanlığı	15.5.1997
	Personel Dairesi Başkanlığı
	Sayı : B.19.0.PDB.0.71.00.06/1781-2849
Türkiye Büyük Millet Meclisi Başkanlığı
Genel Sekreterliğine
(Kanunlar ve Kararlar Dairesi Başkanlığı)
İlgi : 29.4.1997 tarih ve A.01.0.GNS.0.10.00.02-6461 sayılı yazınız.
İzmir Milletvekili Sayın Sabri Ergül tarafından verilen yazılı soru önergesi incelenmiş olup gerekli cevaplar aşağıda belirtilmiştir.
1.  a)  Bakanlığımızda mevcut Müsteşar sayısı bir adettir.
b)  Bakanlığımızda mevcut Genel Müdür sayısı üç adettir.
(Çevre Kirliliğini Önleme ve Kontrol Genel Müdürlüğü, Çevre Koruma Genel Müdürlüğü, Çevresel Etki Değerlendirmesi ve Planlama Genel Müdürlüğü)
c)  Bakanlığımızda Genel Müdür statüsüne ek gösterge itibariyle eşit Teftiş Kurulu ve APK Kurulu Başkanlıkları bulunmaktadır.
2.  Bakanlığımız Merkez Teşkilatında 20 adet Bakanlık Müşaviri kadrosu mevcut olup halen 13 adet Müşavir görev yapmaktadır.
3.  Kadrosu Bakanlığımızda olan Bakanlık Müşaviri olarak görevli iki adet Müşavir Başbakanlıkta, bir adet Müşavir ise Tarım ve Köyişleri Bakanlığında geçici görevle çalışmaktadırlar.
Bilgilerinize arz ederim.
		M. Ziyattin Tokar
		Çevre Bakanı





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












