



TBMM Tutanak Müdürlüðü




 
 TÜRKİYE BÜYÜK MİLLET MECLİSİ
 TUTANAK DERGİSİ

 2’nci
Birleşim
 30
Haziran 2015 Salı

(TBMM Tutanak Hizmetleri Başkanlığı tarafından
hazırlanan bu Tutanak Dergisi’nde yer alan ve kâtip üyeler tarafından okunmuş bulunan
her tür belge ile konuşmacılar tarafından ifade edilmiş ve tırnak içinde
belirtilmiş alıntı sözler aslına uygun olarak yazılmıştır.)

 İÇİNDEKİLER


I.- GEÇEN TUTANAK ÖZETİ
II.- ANT İÇME
1.- Milletvekillerinin ant içmesi

III.- BAŞKANLIĞIN GENEL KURULA SUNUŞLARI
A) Tezkereler
1.- Cumhurbaşkanlığının, Türkiye Cumhuriyeti
Anayasası’nın 104’üncü maddesi uyarınca Bakanlar Kurulunun istifasının kabul
edildiğine; yeni hükûmet kuruluncaya kadar Bakanlar Kurulunun göreve devamının
istendiğine ilişkin tezkeresi (3/1)

IV.- SEÇİMLER
1.- Türkiye Büyük Millet Meclisi Başkanı seçimi
30 Haziran 2015
Salı
BİRİNCİ OTURUM
Açılma Saati:
15.00
BAŞKAN: Geçici
Başkan Deniz BAYKAL
KÂTİP ÜYELER : Geçici Kâtip Üye Fatma Gaye GÜLER (Tokat), Geçici Kâtip
Üye Tuğba HEZER ÖZTÜRK (Van)
-------0-------
BAŞKAN –
Türkiye Büyük Millet Meclisinin 25’inci Dönem 2’nci Birleşimini açıyorum.
Toplantı yeter sayısı vardır, gündeme
geçiyoruz.
II.- ANT
İÇME
1.-
Milletvekillerinin ant içmesi
BAŞKAN - Anayasa’mıza göre
milletvekillerinin göreve başlamadan önce ant içmeleri gerekmektedir. 
Şimdi geçen birleşimde ant
içememiş olan sayın milletvekillerini bu birleşimde ant içmek üzere kürsüye davet
ediyorum.
ADANA:
Rıdvan Turan 
Talip Küçükcan 
ANKARA:
Ayşe Gülsün Bilgehan 
Ahmet Haluk Koç
BİTLİS:
Mizgin Irgat
MUŞ:
Ahmet Yıldırım
BAŞKAN – Sayın
milletvekilleri, Cumhurbaşkanlığının Bakanlar Kurulunun istifasının kabul
edildiğine ilişkin bir tezkeresi vardır, okutuyorum:
III.-
BAŞKANLIĞIN GENEL KURULA SUNUŞLARI
A)
Tezkereler
1.- Cumhurbaşkanlığının,
Türkiye Cumhuriyeti Anayasası’nın 104’üncü maddesi uyarınca Bakanlar Kurulunun
istifasının kabul edildiğine; yeni hükûmet kuruluncaya kadar Bakanlar Kurulunun
göreve devamının istendiğine ilişkin tezkeresi (3/1)
09/06/2015
Türkiye Büyük Millet Meclisi
Başkanlığına
Türkiye
Cumhuriyeti Anayasası’nın 104’üncü maddesi uyarınca, Bakanlar Kurulunun
istifası kabul edilmiştir. Yeni hükûmet kuruluncaya kadar Bakanlar Kurulunun
göreve devamının istendiğini bilgilerinize sunarım.
Recep Tayyip Erdoğan
Cumhurbaşkanı
(AK PARTİ
sıralarından alkışlar)
BAŞKAN – Bilgilerinize sunulmuştur.
Gündemin “Seçim” kısmına geçiyoruz.
IV.-
SEÇİMLER
1.- Türkiye
Büyük Millet Meclisi Başkanı seçimi
BAŞKAN - Gündemimize göre, Türkiye
Büyük Millet Meclisi Başkanının seçimini yapacağız.
Başkanlık için aday gösterme önergeleri
vardır, müracaat sırasına göre okutuyorum:
Türkiye Büyük
Millet Meclisi Başkanlık Divanına
25’inci Dönem Türkiye Büyük Millet
Meclisi Başkanlığına adaylığımı koyuyorum.
Anayasa'nın 94’üncü ve Meclis
İçtüzüğü’nün 10’uncu maddeleri uyarınca gereğinin yapılmasını arz ederim. 
Saygılarımla.
Ekmeleddin
Mehmet İhsanoğlu 
İstanbul 
(MHP sıralarından alkışlar) 
Türkiye Büyük Millet Meclisi Başkanlık Divanına
25’inci Dönem Türkiye Büyük Milet
Meclisi Başkanlığına İstanbul Milletvekili Sayın Ekmeleddin Mehmet İhsanoğlu’nu
aday gösteriyoruz.
Anayasa'nın 94’üncü ve Meclis
İçtüzüğü’nün 10’uncu maddeleri uyarınca gereğinin yapılmasını arz ederiz. 
Saygılarımla.
Oktay Vural İsmet
Büyükataman
İzmir Bursa 
Türkiye Büyük Millet Meclisi Başkanlığına
Anayasa'nın 94’üncü, TBMM İçtüzüğü'nün
10’uncu maddeleri uyarınca, 25’inci Dönem 1’inci Devre Türkiye Büyük Millet
Meclisi Başkanı seçiminde Antalya Milletvekili Sayın Deniz Baykal'ı aday olarak
gösteriyoruz. 
Gereğini arz ve talep ederiz.
Elif Doğan Türkmen Didem
Engin Uğur Bayraktutan
 Adana İstanbul 
Artvin
Erdoğan Toprak Hayati
Tekin Mahmut Tanal
 İstanbul Samsun 
İstanbul
Barış Karadeniz
 Sinop
(CHP sıralarından alkışlar) 
Türkiye Büyük
Millet Meclisi Başkanlığına
Anayasa'nın 94’üncü ve İç Tüzük’ün
10’uncu maddesi uyarınca, 25’inci Dönem 1’inci Devre TBMM Başkanı adayı olarak,
Mersin Milletvekili Dengir Mir Mehmet Fırat'ın adaylığını arz ve teklif ederiz.
Pervin Buldan İdris
Baluken
İstanbul Diyarbakır
(HDP sıralarından alkışlar) 
Türkiye Büyük
Millet Meclisi Başkanlığına
Anayasa’nın 94’üncü ve TBMM
İçtüzüğü’nün 10’uncu maddesi uyarınca 25’inci Dönem ilk devre Türkiye Büyük
Millet Meclisi Başkanlığına aday olmak istiyorum.
Gereğini saygılarımla arz ederim.
İsmet
Yılmaz
Sivas
(AK PARTİ sıralarından alkışlar)
Türkiye Büyük
Millet Meclisi Başkanlığına
Anayasa’nın 94’üncü ve TBMM
İçtüzüğü’nün 10’uncu maddesi uyarınca 25’inci Dönem ilk devre Türkiye Büyük
Millet Meclisi Başkanı adayı olarak Sivas Milletvekili İsmet Yılmaz’ın
adaylığını arz ve teklif ederiz.
Saygılarımızla.
 Ahmet Aydın Mahir
Ünal Mehmet Naci Bostancı
 Adıyaman Kahramanmaraş Amasya
 Mihrimah Belma Satır
 İstanbul
(AK PARTİ
sıralarından alkışlar) 
BAŞKAN –
Bilgilerinize sunulmuştur.
Meclis Başkanlığı için aday isimlerini seçim çevrelerinin alfabetik
sırasına göre mühürlü oy pusulasında yer aldığı şekliyle okutuyorum:
Türkiye Büyük Millet Meclisi Başkanı Aday Listesi:
Deniz Baykal (Antalya)
Ekmeleddin
Mehmet İhsanoğlu  (İstanbul)
Dengir Mir
Mehmet Fırat (Mersin)
İsmet Yılmaz (Sivas)
BAŞKAN – Sayın
milletvekilleri, Anayasa’nın 94’üncü maddesinin dördüncü fıkrası uyarınca
Başkan seçimi gizli oyla yapılacaktır. 
Başkan
seçilebilmek için ilk iki oylamada üye tam sayısının üçte 2 çoğunluğu yani en
az 367 oy, üçüncü oylamada üye tam sayısının salt çoğunluğu yani en az 276 oy
aranacaktır, üçüncü oylamada salt çoğunluk sağlanamazsa bu oylamada en çok oy
alan iki aday için dördüncü oylama yapılacak ve dördüncü oylamada en fazla oy
alan aday Başkan seçilmiş olacaktır.
Gizli oylamanın ne şekildeyapılacağını
arz ediyorum: Komisyon ve hükûmet sıralarında yer alan kâtip üyelerden,
komisyon sırasındaki kâtip üyeler Adana'dan başlayarak Denizli'ye kadar
-Denizli dâhil- ve Diyarbakır'dan başlayarak İstanbul'a kadar -İstanbul dâhil-
hükûmet sırasındaki kâtip üyeler ise İzmir'den başlayarak Mardin'e kadar
-Mardin dâhil- ve Mersin'den başlayarak Zonguldak'a kadar -Zonguldak dâhil- adı
okunan milletvekiline mühürlü oy pusulası ile zarfı verecek ve milletvekilinin
adını defterden işaretleyecektir. 
Oyunu kullanacak sayın milletvekili
mühürlü oy pusulası ve zarfı aldıktan sonra oy kabinine girecek, oy pusulasında
adı yazılı adaylardan hangisine oy verecekse o adayın adının önündeki kareyi
çarpı işaretiyle işaretleyip oy pusulasını kabinde zarfa koyduktan sonra
Başkanlık Divanı kürsüsünün önüne konulan oy kupalarına atacaktır. Sayın
milletvekillerinin oylamanın gizliliği noktasında gerekli hassasiyeti
göstermelerini rica ediyorum. 
Sayın üyelerin oylamada dikkat
edecekleri hususları arz ediyorum: Oy kullanırken adaylardan sadece birinin
adının önündeki kare işaretlenecektir, birden fazla adayın işaretlendiği oy
pusulaları geçersiz sayılacaktır. 
Kabinlere aynı renk tükenmez kalemler
konulmuştur, sayın üyeler bu kalemleri kullanacaklardır. 
Oy pusulasında herhangi bir işaret,
imza, karalama veya kabinlerdeki kalemlerden başka renkli bir kalem kullanma
gibi durumlarda oy geçersiz sayılacaktır. Geçerli oy pusulası, tercihi belirten
çarpı işareti dışında hiçbir işaret taşımayacaktır. 
Sayın kâtip üyelerin yerlerini
almalarını rica ediyorum.
Mühürlü oy pusulaları ve zarflar sayın
kâtip üyelere teslim edilecektir.
Mühürlü oy
pusulaları ve zarflar sayın kâtip üyelere teslim edilsin.
Sayın
milletvekilleri, oylamanın sayım ve dökümü için ad çekme suretiyle 5 kişilik
bir tasnif komisyonu tespit ediyorum. Tasnif komisyonuna seçilen üyeler oylama
işlemi bittikten sonra komisyon sıralarında yerlerini alacaklardır.
Oy çekme
işlemini kâtip üyelerin yapmalarını rica ederim.
Kamil Aydın,
Erzurum? Burada.
Metin Çelik,
Kastamonu? Burada.
Serpil Bulut,
Elâzığ? Burada.
Mehmet Gökdağ,
Gaziantep? Burada.
Mehmet Yüksel,
Denizli? Burada.
Oylama işleminin
sonunda bu değerli arkadaşlarım tasnif komisyonu olarak görev yapacaklardır.
Sayın
milletvekilleri, şimdi oylamaya Adana ilinden başlıyoruz.
(Oylar toplandı)
BAŞKAN – Oyunu kullanmayan sayın üye
var mı? Yok. 
Oylama işlemi bitmiştir. 
Oy kupaları kaldırılsın. 
Tasnif Komisyonu üyeleri lütfen
yerlerini alsınlar. 
Tasnif Komisyonu üyelerinin adlarını
tekrar okutuyorum: 
Mehmet Yüksel, Denizli Milletvekili;
Serpil Bulut, Elâzığ Milletvekili; Kamil Aydın, Erzurum Milletvekili; Mehmet
Gökdağ, Gaziantep Milletvekili; Metin Çelik, Kastamonu Milletvekili. 
(Oyların ayrımı
yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi
Başkanlığına
Türkiye Büyük
Millet Meclisi Başkanı seçimi için yapılan (1.) tur oylamaya 545 üye katılmış,
kullanılan oyların dağılımı aşağıda gösterilmiştir. 
Saygıyla arz
olunur.
Tasnif Komisyonu
 Üye Üye Üye
 Mehmet Yüksel  Serpil
Bulut  Kamil Aydın
 Denizli  Elâzığ
 Erzurum
 Üye Üye
 Mehmet Gökdağ  Metin
Çelik
 Gaziantep  Kastamonu
Antalya Milletvekili Deniz Baykal 
:125
İstanbul Milletvekili Ekmeleddin Mehmet
İhsanoğlu  :81
Mersin Milletvekili Dengir Mir Mehmet
Fırat :81
Sivas Milletvekili İsmet Yılmaz 
:256
Boş :2
Toplam 
:545
BAŞKAN – Sayın milletvekilleri, bu
sonuca göre Türkiye Büyük Millet Meclisi Başkanı seçiminde Anayasa’da öngörülen
üçte 2 oy çoğunluğu bulunamamıştır.
Sayın milletvekilleri, şimdi Türkiye
Büyük Millet Meclisi Başkanı seçiminde ikinci oylamaya başlıyoruz.
Bu oylamada da üye tam sayısının üçte 2
çoğunluğu yani 367 oy aranacaktır.
Sayın milletvekilleri, oylamaya ilişkin
kurallara ve oylamanın gizliliğine yönelik gerekli açıklamaları ilk oylamada
belirtmiştim. Gereken hassasiyetin gösterileceğine inanıyorum. 
Şimdi oylamanın sayım ve dökümü için ad
çekme suretiyle 5 kişilik bir Tasnif Komisyonu tespit ediyorum. 
Tasnif Komisyonuna seçilen üyeler
oylama işlemi bittikten sonra Komisyon sıralarında yerlerini alacaklardır. 
Ali Öz, Mersin? Burada. 
Lütfiye Selva Çam, Ankara? Burada.
Reşat Petek,
Burdur? Burada.
Faruk Çaturoğlu,
Zonguldak… Burada mıdır?
Faruk Çaturoğlu,
Zonguldak… Tasnif Komisyonuna katılabilecek mi arkadaşımız?
Faruk Çaturoğlu…
3’üncü kez çağırıyorum. Bulunamadığı anlaşılıyor.
Mehmet Babaoğlu?
Buradadır. Teşekkür ederim.
Didem Engin?
Buradadır. Teşekkür ederim.
Bu
arkadaşlarımız Tasnif Komisyonu olarak ikinci oylamadan sonra görev
yapacaklardır.
Sayın
milletvekilleri, lütfen ikinci oylamada kullanılacak zarflar ve mühürlü oy
pusulaları kâtip üyelere verilsin.
Oylamaya Adana
ilinden başlıyoruz.
(Oylar toplandı)
BAŞKAN – Oyunu kullanmayan üye var mı?
Oy verme işlemi bitmiştir. 
Oy kupaları kaldırılsın. 
Tasnif Komisyonu üyeleri lütfen
yerlerini alsınlar. 
Tasnif Komisyonu üyelerinin adlarını
tekrar okutuyorum: 
Lütfiye Selva Çam, Ankara Milletvekili;
Reşat Petek, Burdur Milletvekili; Didem Engin, İstanbul Milletvekili; Mehmet
Babaoğlu, Konya Milletvekili; Ali Öz, Mersin Milletvekili. 
(Oyların ayrımı yapıldı)
BAŞKAN – Sayın
milletvekilleri, Tasnif Komisyonu tutanağı gelmiştir, okutuyorum:
Türkiye Büyük Millet Meclisi
Başkanlığına
Türkiye Büyük
Millet Meclisi Başkanı seçimi için yapılan (2.) tur oylamaya 545 üye katılmış,
kullanılan oyların dağılımı aşağıda gösterilmiştir. 
Saygıyla arz
olunur.
Tasnif Komisyonu
 Üye Üye Üye
 Lütfiye Selva Çam  Reşat
Petek  Didem Engin
 Denizli  Burdur İstanbul
 Üye Üye
 Mehmet Babaoğlu  Ali
Öz
 Konya  Mersin
Antalya Milletvekili Deniz
Baykal : 128
İstanbul Milletvekili Ekmeleddin
Mehmet İhsanoğlu : 80
Mersin Milletvekili Dengir
Mir Mehmet Fırat : 80
Sivas Milletvekili İsmet
Yılmaz : 256
Geçersiz 
: 1
Toplam 
: 545
BAŞKAN – Sayın milletvekilleri
BAŞKAN – Sayın milletvekilleri, bu
sonuca göre, Türkiye Büyük Millet Meclisi Başkanı seçiminde Anayasa’da
öngörülen üçte 2 oy çoğunluğu bulunamamıştır. 
Alınan karar gereğince, Türkiye Büyük
Millet Meclisi Başkanı seçiminin 3’üncü ve 4’üncü tur oylamalarını yapmak için
1 Temmuz 2015 Çarşamba günü saat 15.00’te toplanmak üzere birleşimi
kapatıyorum.
Kapanma Saati:
17.36




