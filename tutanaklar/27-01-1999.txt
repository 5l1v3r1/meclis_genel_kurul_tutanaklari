


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















DÖNEM : 20   CİLT : 69  YASAMA
YILI : 4


T. B. M. M.
TUTANAK
DERGİSİ

46 ncı
Birleşim
27. 1 . 1999Çarşamba



İ Ç İ N D E
K İ L E R

 I. –
GEÇEN TUTANAK ÖZETİ
II. – BAŞKANLIĞIN GENEL KURULA SUNUŞLARI
A)
GÜNDEMDIŞI KONUŞMALAR
1. – İstanbul Milletvekili Yılmaz
Karakoyunlu’nun, Osmanlı İmparatorluğunun kuruluşunun 700 üncü yıldönümüne
ilişkin gündemdışı konuşması ve Kültür Bakanı M. İstemihan Talay’ın cevabı
2. – Konya Milletvekili Hüseyin
Arı’nın, cumhuriyetimizin kuruluşunun 75 inci yılı çoşkusuyla devlet
memurlarına birer derece yükseltilmesi verilmesine ilişkin gündemdışı konuşması
3. – Kahramanmaraş Milletvekili
Esat Bütün’ün, ülkemizdeki genel sağlık ve 1995 yılından beri atanmayan ebe,
hemşire ve sağlık teknisyenlerinin sorunlarına ilişkin gündemdışı konuşması ve
Sağlık Bakanı Mustafa Güven Karahan’ın cevabı
B)
TEZKERELER VE ÖNERGELER
1. Cezayir’e gidecek olan
Cumhurbaşkanı Süleyman Demirel’e, dönüşüne kadar, TBMM Başkanı Hikmet Çetin’in
vekâlet edeceğine ilişkin Cumhurbaşkanlığı tezkeresi (3/1885)
2. – Cezayir’e gidecek olan
Dışişleri Bakanı İsmail Cem’e, dönüşüne kadar, Devlet Bakanı ve Başbakan
Yardımcısı Hikmet Uluğbay’ın vekâlet etmesinin uygun görüldüğüne ilişkin
Cumhurbaşkanlığı tezkeresi (3/1886)
3. –Kazakistan Cumhuriyetine
gidecek olan Enerji ve Tabiî Kaynaklar Bakanı A. Ziya Aktaş’a, dönüşüne kadar,
Devlet Bakanı ve Başbakan Yardımcısı Hasan Hüsamettin Özkan’ın vekâlet
etmesinin uygun görüldüğüne ilişkin Cumhurbaşkanlığı tezkeresi (3/1887)
4. – Avrupa Konseyi Parlamenterler
Meclisi Türk Grubunda boş bulunan asıl ve yedek üyelikler için gösterilen
adaylara ilişkin Başkanlık tezkeresi (3/1888)
5. – (9/28) esas numaralı Meclis
Soruşturması Komisyonu Başkanlığının, Komisyonun görev süresinin uzatılmasına
ilişkin tezkeresi (3/1889)
6. – Adana Milletvekili İ. Yavuz
Bildik’in, Sanayi, Ticaret, Enerji, Tabiî Kaynaklar, Bilgi ve Teknoloji
üyeliğinden çekildiğine ilişkin önergesi (4/403)
7. – Adana Milletvekili Mehmet
Büyükyılmaz’ın, Millî Eğitim, Kültür, Gençlik ve Spor Komisyonu üyeliğinden
çekildiğine ilişkin önergesi (4/404)
8. – Balıkesir Milletvekili Tamer
Kanber’in, İçişleri Komisyonu üyeliğinden çekildiğine ilişkin önergesi (4/405)
9. – Bolu Milletvekili Mustafa
Karslıoğlu’nun, Sağlık, Aile, Çalışma ve Sosyal İşler Komisyonu üyeliğinden
çekildiğine ilişkin önergesi (4/406)
10. – Burdur Milletvekili Kâzım
Üstüner’in, Tarım, Orman ve Köyişleri Komisyonu üyeliğinden çekildiğine ilişkin
önergesi (4/407)
11. – Bursa Milletvekili Hayati
Korkmaz’ın, Sanayi, Ticaret, Enerji, Tabiî Kaynaklar, Bilgi ve Teknoloji
Komisyonu üyeliğinden çekildiğine ilişkin önergesi (4/408)
12. – İstanbul Milletvekili Mehmet
Aydın’ın, Millî Savunma Komisyonu üyeliğinden çekildiğine ilişkin önergesi
(4/409)
13. – İzmir Milletvekili Zerrin
Yeniceli’nin, Sağlık, Aile, Çalışma ve Sosyal İşler Komisyonu üyeliğinden
çekildiğine ilişkin önergesi (4/410)
14. – Karabük Milletvekili Erol
Karan’ın, Çevre Komisyonu üyeliğinden çekildiğine ilişkin önergesi (4/411)
15. – Kocaeli Milletvekili Halil
Çalık’ın, Millî Eğitim Kültür, Gençlik ve Spor Komisyonu üyeliğinden
çekildiğine ilişkin önergesi (4/412)
16. – Manisa Milletvekili Cihan
Yazar’ın, İçişleri Komisyonu ve Türkiye Büyük Millet Meclisi Hesaplarını
İnceleme Komisyonu üyeliklerinden çekildiğine ilişkin önergesi (4/413)
17. – Manisa Milletvekili Hasan
Gülay’ın, Millî Savunma Komisyonu üyeliğinden çekildiğine ilişkin önergesi
(4/414)
18. – Uşak Milletvekili Mehmet
Yaşar Ünal’ın, Çevre Komisyonu üyeliğinden çekildiğine ilişkin önergesi (4/415)
19. – Zonguldak Milletvekili
Tahsin Boray Baycık’ın, Millî Savunma Komisyonu üyeliğinden çekildiğine ilişkin
önergesi (4/416)
20. – Zonguldak Milletvekili
Tahsin Boray Baycık’ın, Bayındırlık, İmar Ulaştırma ve Turizm Komisyonu
üyeliğinden çekildiğine ilişkin önergesi (4/417)
21. – Sakarya Milletvekili Teoman
Akgür’ün, Anayasa Komisyonu üyeliğinden çekildiğine ilişkin önergesi (4/418)
22. – İzmir Milletvekili Ahmet
Piriştina’nın, Kamu İktisadî Teşebbüsleri Komisyonu üyeliğinden çekildiğine
ilişkin önergesi (4/419)
23. – Ankara Milletvekili Mehmet
Ekici’nin, Plan ve Bütçe Komisyonu üyeliğinden çekildiğine ilişkin önergesi
(4/420)
24. – Tekirdağ Milletvekili Bayram
Fırat Dayanıklı’nın, Dışişleri Komisyonu üyeliğinden çekildiğine ilişkin
önergesi (4/421)
25. – İstanbul Milletvekili Ali
Topuz’un, Plan ve Bütçe Komisyonu üyeliğinden çekildiğine ilişkin önergesi
(4/422)
26. –İstanbul Milletvekili
Osman Kılıç’ın, İnsan Haklarını İnceleme Komisyonu üyeliğinden çekildiğine
ilişkin önergesi (4/423)
27. – İstanbul Milletvekili Osman
Kılıç’ın, Tarım, Orman ve Köyişleri Komisyonu üyeliğinden çekildiğine ilişkin
önergesi (4/424)
28. – Erzurum Milletvekili Aslan
Polat’ın, Plan ve Bütçe Komisyonu üyeliğinden çekildiğine ilişkin önergesi
(4/425)
29. – Samsun Milletvekili Ayhan
Gürel’in, Adalet Komisyonu üyeliğinden çekildiğine ilişkin önergesi (4/426)
30. – İçel Milletvekili Abdulbaki
Gökçel’in, İçişleri Komisyonu üyeliğinden çekildiğine ilişkin önergesi (4/427)
C) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1. – Kahramanmaraş Milletvekili
Hasan Dikici ve 41 arkadaşının, bozulmuş verem aşılarının Diyarbakır’da
kullanıldığı iddialarını araştırmak amacıyla Meclis araştırması açılmasına
ilişkin önergesi (10/305)
2. – Kahramanmaraş Milletvekili
Hasan Dikici ve 19 arkadaşının, medya sektörünün sorunlarının araştırılması
amacıyla Meclis araştırması açılmasına ilişkin önergesi (10/306)
III. –
GENSORU, GENEL GÖRÜŞME, MECLİS SORUŞTURMASI VE MECLİS ARAŞTIRMASI
A)
GÖRÜŞMELER
1. – İstanbul Milletvekili Halit
Dumankaya ve 13 arkadaşı, Zonguldak Milletvekili Necmettin Aydın ve 19
arkadaşı, Konya Milletvekili Veysel Candan ve 12 arkadaşı, Kocaeli Milletvekili
Necati Çelik ve 23 arkadaşı, Kütahya Milletvekili Emin Karaa ve 22 arkadaşı,
İzmir Milletvekili Işın Çelebi ve 25 arkadaşı, Zonguldak Milletvekili Tahsin
Boray Baycık ve 22 arkadaşı ile Hatay Milletvekili Fuat Çay ve 25 arkadaşının,
özelleştirme uygulamalarıyla ilgili usulsüzlük ve yolsuzluk iddialarını
araştırarak alınması gereken tedbirleri tespit etmek amacıyla Meclis
araştırması açılmasına ilişkin önergeleri ve (10/19, 29, 40, 88, 98, 127, 150,
166) esas numaralı Meclis Araştırması Komisyonu raporu (S. Sayısı : 743)
IV. –
SEÇİMLER
A)
KOMİSYONLARDA BOŞ BULUNAN ÜYELİKLERE SEÇİM
1. – Plan ve Bütçe Komisyonunda
boş bulunan üyeliklere seçim
2. – (9/29) esas numaralı Meclis
Soruşturması Komisyonunda boş bulunan üyeliğe seçim
3. – (9/31) esas numaralı Meclis
Soruşturması Komisyonunda boş bulunan üyeliğe seçim
4. – (9/27) esas numaralı Meclis
Soruşturması Komisyonunda boş bulunan üyeliğe seçim
B)
KOMİSYONLARA ÜYE SEÇİMİ
1. – (9/38) esas numaralı Meclis
Soruşturması Komisyonuna üye seçimi
2. – (9/39) esas numaralı Meclis
Soruşturması Komisyonuna üye seçimi
V. – KANUN
TASARI VE TEKLİFLERİYLE KOMİSYONLARDAN GELEN DİĞER İŞLER
1. – Kütahya Milletvekili Mustafa
Kalemli, Anavatan Partisi Genel Başkanı Rize Milletvekili Mesut Yılmaz, Doğru
Yol Partisi Genel Başkanı İstanbul Milletvekili Tansu Çiller, Demokratik Sol
Parti Genel Başkanı İstanbul Milletvekili Bülent Ecevit, Cumhuriyet Halk
Partisi Genel Başkanı Antalya Milletvekili Deniz Baykal ile 292
milletvekilinin; Türkiye Cumhuriyeti Anayasasının 83 üncü Maddesinin
Değiştirilmesine Dair Kanun Teklifi ve Anayasa Komisyonu raporu (2/676) (S.
Sayısı : 232)
2. – Bayburt Milletvekili Ülkü
Güney ve Ankara Milletvekili Yücel Seçkiner’in, 1076 sayılı Yedek Subaylar ve
Yedek Askerî Memurlar Kanunu ile 1111 sayılı Askerlik Kanunlarında Değişiklik
Yapılması Hakkında Kanun Teklifi ve İçtüzüğün 37 nci maddesine göre doğrudan
gündeme alınma önergesi (2/669) (S. Sayısı : 338)
3. – Kamu Görevlileri Sendikaları
Kanunu Tasarısı ile Antalya Milletvekili Deniz Baykal ve 39 arkadaşının,
İstanbul Milletvekili Gürcan Dağdaş ve 6 arkadaşının, Trabzon Milletvekili
Yusuf Bahadır ve 9 arkadaşının, İstanbul Milletvekili Ercan Karakaş ve 7
arkadaşının aynı mahiyetteki kanun teklifleri ve İstanbul Milletvekili Ercan
Karakaş ve 2 arkadaşının İşçi ve Memur Emeklileri ile Bunların Dul ve
Yetimlerinin Sendikalaşmasına İlişkin Kanun Teklifi ve Sağlık, Aile, Çalışma ve
Sosyal İşler ve Plan ve Bütçe komisyonları raporları (1/702, 2/224, 2/929,
2/1000, 2/1023, 2/1024) (S. Sayısı : 553)
VI. – USUL
HAKKINDA GÖRÜŞMELER
1. – Anayasa değişikliği
tekliflerinin ikinci kez görüşülmesi sırasında hükümetin TBMM Genel Kurulunda
temsil edilmesi zorunluluğunun bulunup bulunmadığı hakkında
VII. –
SORULAR VE CEVAPLAR
A) YAZILI
SORULAR VE CEVAPLARI
1. – Mardin Milletvekili Hüseyin
Yıldız’ın, Meksika’daki Büyükelçiliğimizde meydana gelen yolsuzluklar hakkında
yapılan işlemlere ilişkin sorusu ve Dışişleri Bakanı İsmail Cem’in yazılı
cevabı (7/6711)

I. – GEÇEN TUTANAK ÖZETİ
TBMM Genel Kurulu saat 15.00’te
açılarak iki oturum yaptı.
Elektronik cihazla yapılan
yoklamalar sonucunda Genel Kurulda toplantı yetersayısı bulunmadığı
anlaşıldığından, 27 Ocak 1999 Çarşamba günü saat 15.00’te toplanmak üzere,
birleşime 15.25’te son verildi.
Uluç Gürkan
Başkanvekili
 Ünal
Yaşar Haluk
Yıldız Gaziantep Kastamonu Kâtip
Üye Kâtip
Üye



BİRİNCİ OTURUM
Açılma Saati : 15.00
27 Ocak 1999 Çarşamba
BAŞKAN : Başkanvekili Uluç GÜRKAN
KÂTİP ÜYELER : Ünal YAŞAR (Gaziantep), Haluk YILDIZ
(Kastamonu)
 
BAŞKAN – Türkiye Büyük
Millet Meclisinin 46 ncı Birleşimini açıyorum.
Gündeme geçmeden önce, üç
arkadaşıma gündemdışı söz vereceğim.
II. –
BAŞKANLIĞIN GENEL KURULA SUNUŞLARI
A)
GÜNDEMDIŞI KONUŞMALAR
1. –
İstanbul Milletvekili Yılmaz Karakoyunlu’nun, Osmanlı İmparatorluğunun
kuruluşunun 700 üncü yıldönümüne ilişkin gündemdışı konuşması ve Kültür Bakanı
M. İstemihan Talay’ın cevabı
BAŞKAN – Gündemdışı
birinci söz, Osmanlı İmparatorluğunun kuruluşunun 700 üncü yıldönümü
münasebetiyle, İstanbul Milletvekili Sayın Yılmaz Karakoyunlu'nun. 
Buyurun Sayın Karakoyunlu.
(ANAP sıralarından alkışlar)
YILMAZ KARAKOYUNLU
(İstanbul) – Sayın Başkan, değerli milletvekilleri; bugün, 27 Ocak 1999;
Osmanlı İmparatorluğunun kuruluşunun 700 üncü yıldönümü. 700 yıl evvel, Sultan
Osman, çadırının direğine bizzat kendisi çıkarak bayrağını dikti ve ertesi gün,
hutbede adı okunmak suretiyle Osmanlı Devletinin kuruluşu tahakkuk etti. 700
yıllık geçmiş içerisinde Osmanlı İmparatorluğunun -felsefesini, dünyaya bakışını,
hadiseleri takabbül edişiyle ilgili olarak- tılsımlı dervişlerin ilhamlarıyla
kurulduğu söylenir. Gerçekten de Osman'ın kayınpederi Şeyh Edebali Hazretleri,
kuruluşunun sabahında şafak sökerken damadını ve kızını yanına çağırarak,
devletin ahlakının, disiplininin, değerlerinin nelere dayanacağı konusundaki
görüşlerini ve öğütlerini verdi. İmparatorluk, o tarihte yedi büyük değer
üzerine kurulmuştu. Bunlardan birincisi bilimdi, diğeri sanattı, diğeri güçtü,
ötekisi akıldı, diğeri faziletti ve en sonra da ahlakî değerlerin ihtişamına
ulaştırıldığı inanç sisteminin bütünlüğüydü. 
O tarihten bu tarihe
kadar, İmparatorluğun geçtiği dönem içerisinde, bu sistematiğe hâkim olmanın
esas ölçülerinin ne olduğu konusunda tam bir değerlendirme yapılmış durumda
değildir. Bugün, Osmanlı İmparatorluğunun kuruluşunun 700 üncü yıldönümü
münasebetiyle toplumumuz, acaba, bu büyük tarihî vakayı ve değerlendirmeyi
nasıl takabbül ediyor diye kütüphaneye gittim ve Türkiye'deki ilk 10 sırayı
alan bütün gazeteleri sayfabesayfa taradım. Bu 10 gazetemizden topu topu sadece
1 tanesinde bununla ilgili olarak yer alan haber bu boyuttadır. Bu boyut,
Türkiye Büyük Millet Meclisi üyelerine milletvekili kartı olarak yaptırılmış
kartın yarısından küçüktür. 700 yıllık; yani, zamanı geldiği vakit
"Osmanlı" diye mangalda kül bırakmadığımız hadiseleri ne şekilde
algıladığımızı ve ne şekilde değerlendirdiğimizi göstermek bakımından bir ibret
vesikasıdır diye Türkiye Büyük Millet Meclisinin değerli milletvekillerine bunu
arz ediyorum.
Değerli milletvekilleri,
cumhuriyetimiz, Osmanlının asla antitezi değildir; Osmanlıdan fevkalade önemli
bir mirası devralmış ve o mirasın ahlakına, değerine, disiplinine riayet edecek
bir vâris hukuku içerisinde kadirşinaslığını göstermiş ve daima takdir ifade
etmiştir. Cumhuriyetimizin 75 inci yıldönümünü kutladık; tam üç ay sonra da
Osmanlının 700 üncü yıldönümünü kutluyoruz. Cumhuriyetimizin 75 inci
yıldönümünü kutlarken Osmanlının 700 üncü kuruluş yıldönümü için de aynı
değerde, aynı ölçekte önemli faaliyetlerin düzenleneceği ifade edilmişti. Şu
ana kadar bu yolda ne gibi gayretler sarf edildiği konusunda yeteri kadar
bilgimiz yok; yeni Hükümetimizi de bu konuda muhatap alıp neler yapıldığı
şeklinde onları muaheze edecek bir ifade içinde bulunmayı da isabetsiz
görüyorum; ama, buna rağmen, yine, bu konuda birtakım bilgiler verilirse,
Türkiye Büyük Millet Meclisi de aydınlanma fırsatı bulacaktır.
Değerli arkadaşlar,
cumhuriyetimizin 75 inci yılını gururla kutladık; Osmanlıyı da aynı gurur
içerisinde bugün kutluyoruz ve bundan sonra, ebediyete akıp giden her yıl,
Osmanlıyı ve cumhuriyetimizi, birbirini takip eden büyük Türk varlığının
kitlevî değerlerini ve kültürünü aksettiren önemli siyasî oluşumlar olarak
değerlendireceğiz. Cumhuriyetimizin temel değerlerinde, biraz evvel söylediğim
yedi kısım aynen mevcuttur. Dolayısıyla, devletimizin banii, milletimizin
fedakâr, sadık hadimi Değerli Atatürkümüzü rahmetle anıyor; Osmanlı
İmparatorluğunun 700 üncü kuruluş yıldönümü münasebetiyle bana söz veren Sayın
Başkana teşekkürlerimi ifade ederken, burada, hizmeti geçmiş bütün tarih
büyüklerimizi rahmetle ve saygıyla anıyor, hepinize saygılarımı sunuyorum.
Teşekkür ediyorum.
(Alkışlar)
BAŞKAN – Teşekkür ediyorum
Sayın Karakoyunlu. 
Gündemdışı söz üzerinde
Hükümet adına, Kültür Bakanı Sayın İstemihan Talay; buyurun efendim.
KÜLTÜR BAKANI M. İSTEMİHAN
TALAY (İçel) – Sayın Başkan, değerli milletvekilleri; Sayın Yılmaz
Karakoyunlu'ya, Osmanlı İmparatorluğunun 700 üncü kuruluş yıldönümüyle ilgili
olarak yaptığı konuşma ve Yüce Meclise sunduğu düşünceleri için teşekkürlerimi
arz ediyorum. 
Hepinizin bildiği gibi,
1998 yılında, cumhuriyetimizin 75 inci yıldönümünü büyük bir coşkuyla kutladık;
55 inci cumhuriyet hükümeti, gerçekten, bütün sanat kurumlarıyla, bu konuyla
ilgili tüm bakanlıklarla ve halkımızla bütünleşerek koordineli bir çalışmayla
bu kutlamaları başarıyla gerçekleştirdi. Aynı konudaki çalışmaların, Osmanlı
İmparatorluğunun 700 üncü yıldönümünü anma ve kutlama çalışmaları için de
gerçekleştirilmesi açısından Başbakanlıkta kurulan koordinasyon merkezi,
önhazırlıkları ve proje çalışmalarını başlattı ve belli bir aşamaya getirdi.
Ancak, 55 inci cumhuriyet hükümetinin bütçeyi çıkarma imkânı olmaması
nedeniyle, bu projelerin malî yükümlerinin ve uygulanmasına ilişkin durumun tam
tespiti şu ana kadar gerçekleştirilebilmiş değildir; ancak, 56 ncı cumhuriyet
hükümetinin kurulmasından sonra, Başbakan Sayın Bülent Ecevit'in
talimatlarıyla, ilk Bakanlar Kurulu toplantısında, bu konunun bakanlıklararası
yoğun bir işbirliği içerisinde ve malî kaynakların da sağlanarak
gerçekleştirilmesi konusunda çalışmalar yeniden başlatıldı ve bu hafta
içerisinde, Dışişleri Bakanlığı, Kültür Bakanlığı ve Başbakanlıktaki uzmanlar
seviyesinde yapılan çalışmalar, önümüzdeki hafta malî imkânların da ortaya
çıkarılmasıyla, gerçek boyutları içerisinde kamuoyuna sunulacak bir duruma
gelecektir. 
Türkiye Cumhuriyeti Kültür
Bakanlığı olarak -Sayın Karakoyunlu'nun da belirttiği gibi- cumhuriyeti,
Osmanlının bir antitezi olarak görmüyoruz ve bunu bu şekilde yorumlamanın
yanlış olduğunu düşünüyoruz. Osmanlı İmparatorluğu, Türk tarihinin gerçekten
çok saygın, çok önemli bir dönemidir ve cumhuriyetin kültür değerlerini,
sanatsal anlayışını da besleyen birikimleri yaratan bir dönemdir. Dolayısıyla,
Osmanlı İmparatorluğunun felsefesini, sanata bakışını ve kültürel değerlerini
en objektif bir biçimde hem yeni kuşaklara tanıtmak hem dünyaya bunları
anlatabilmek açısından, gerçekten, halkımızın ve Türkiye Büyük Millet
Meclisinin uygun göreceği ve takdir edeceği projeler bitirilme aşamasındadır ve
bunlar ilk fırsatta hayata geçirilecektir.
Hepinize, tekrar teşekkür
ediyor, saygılar sunuyorum. (DSP ve ANAP sıralarından alkışlar)
BAŞKAN – Teşekkür ediyorum
Sayın Talay.
2. – Konya
Milletvekili Hüseyin Arı’nın, cumhuriyetimizin kuruluşunun 75 inci yılı
çoşkusuyla devlet memurlarına birer derece yükseltilmesi verilmesine ilişkin
gündemdışı konuşması
BAŞKAN – Gündemdışı ikinci
söz, cumhuriyetimizin kuruluşunun 75 inci yılı coşkusuyla devlet memurlarına
birer derece yükseltilmesi verilmesi konusunda, Konya Milletvekili Sayın
Hüseyin Arı'nın.
Buyurun Sayın Arı. (FP
sıralarından alkışlar)
HÜSEYİN ARI (Konya) –
Teşekkür ederim Sayın Başkanım.
Sayın Başkan, değerli
arkadaşlar; 657 sayılı Devlet Memurları Kanunu, 926 sayılı Türk Silahlı
Kuvvetleri Personel Kanunu ve 399 sayılı Kanun Hükmünde Kararnameye ek geçici
maddeler eklenerek, kamuda çalışan tüm memurlarımıza ve bu kanunlar ve
kararname kapsamına giren memur emeklilerine, bir defaya mahsus olmak üzere,
cumhuriyetimizin 75 inci yıl armağanı olarak birer derece yükseltilmesi
verilmesiyle ilgili kanun teklifi üzerinde gündemdışı söz almış bulunuyorum;
Yüce Heyetinizi saygıyla selamlıyorum.
Değerli arkadaşlar,
malumlarınız, çoğunluğun idaresine dayanan demokratik sistemlerde esas amaç,
ortadirek denilen büyük kitlenin huzurunu sağlamak ve onların refah seviyesini
belli standartlara ulaştırmaktır. Ortadirek diye adlandırılan memur, işçi, küçük
esnaf, köylü, çiftçi ile bunların emekli, dul ve yetimleri, yani, toplumun
çalışan, üreten ve hizmet veren büyük bölümü, demokrasilerde amaçlanan esas
kitledir. İşte, bu çoğunluk kesimin ekonomik şartları ile sosyal güvenlikleri
ne kadar iyi seviyeye getirilirse, o toplumda içbarış, huzur ve istikrar da o
derece sağlam ve iyi olur. Zannederim, bizim ülkemizde, demokratik
sistemimizde, demokrasinin evrensel kuralları işletilmediğinden, bizdeki
demokrasi, esas amacından saptırılarak, çoğunluğa hizmet edeceği yerde,
toplumun yüzde 3-5'lik bir kesimine hizmet eder hale getirilmiştir; tabiîdir ki,
böyle bir sisteme demokrasi denilemez; ancak, azınlığın çoğunluğa tahakkümü
denilebilir ki, bu durumu, ülkemiz maalesef bugün yaşamaktadır ve sistem bu
haliyle, âdeta, vurgun, soygun ve talan düzenine dönüşmüştür; onun içindir ki,
dengeleri bozulmuş, istikrar bir türlü sağlanamıyor; yıllardan beri, bu kötü
durumdan en büyük zararı gören de, maalesef, ülke insanımızın -yüzde 90'lara
varan- üreten, hizmet veren ve emek harcayan büyük kesimi olmaktadır.
Değerli arkadaşlar, bu
şartlar altında, ortadireğin büyük bölümünü oluşturan ve cumhuriyetimiz
kurulduğundan beri onun çeşitli kurumlarında hizmet veren sivil, asker tüm
çalışan kamu personeli ile bunların emeklileri, maalesef, bu gayretlerinin
karşılığını alamamışlar ve sendikal bir örgütlenmeleri de hâlâ bulunmadığından,
her dönemde mağdur olmuşlardır. 
Ayrıca, Türkiye Emekli ve
Malul Assubaylar Derneği olan TEMAD'a üye ve sayıları 100 bine varan, 926
sayılı Türk Silahlı Kuvvetleri Personel Kanununa tabi emekli assubaylarımız
arasında, geçmiş dönemlerde, sicile dayanan ve ikilik yaratan bir mağduriyet
bulunmaktadır. 
İşte, bütün bu
mağduriyetleri ortadan kaldıracak olan -ve aynı paralelde, diğer parti
gruplarımızca da verilen- bu kanun teklifimizin, Yüce Parlamentomuzca bir an
evvel gündeme alınarak kanunlaştırılması sonucunda, hem cumhuriyetimizin
bekçileri olan bu değerli memurlarımıza 75 inci yıl armağını olarak az da olsa
maddî destek ve moral gücü verilecek hem de 56 ncı cumhuriyet hükümetimiz ve 20
nci Dönem parlamenterleri olarak bizler, bu görevin mutluluğunu tadacağız. 
Hepinizi saygıyla
selamlıyorum. (FP sıralarından alkışlar)
Sağ olun Sayın Başkan.
BAŞKAN – Teşekkür ediyorum
Sayın Arı.
Gündemdışı söz üzerinde,
Hükümet adına, şu an için bir talep?.. Yok. 
3. –
Kahramanmaraş Milletvekili Esat Bütün’ün, ülkemizdeki genel sağlık ve 1995
yılından beri atanmayan ebe, hemşire ve sağlık teknisyenlerinin sorunlarına
ilişkin gündemdışı konuşması ve Sağlık Bakanı Mustafa Güven Karahan’ın cevabı
BAŞKAN – Gündemdışı üçüncü
söz, ülkemizdeki genel sağlık ve 1995 yılından beri atanmayan ebe, hemşire ve
sağlık teknisyenlerinin sorunları hakkında Kahramanmaraş Milletvekili Sayın
Esat Bütün'ün. 
Buyurun Sayın Bütün. (ANAP
sıralarından alkışlar) 
ESAT BÜTÜN (Kahramanmaraş)
– Sayın Başkan, değerli milletvekilleri; öncelikle, geçmiş mübarek Ramazan
Bayramınızı kutluyor, hepinize saygılar sunuyorum. 
Bildiğiniz gibi, 20 nci
Dönem Parlamento, 18 Nisanda genel mahallî ve genel milletvekili seçimlerine
gidecek; ancak, bu seçimlere gitmeden önce yapması gereken birtakım yasal
düzenlemelerin olduğu kanaatindeyim. Bunların başında da, bu bayram
ziyaretinde, halka cevap veremediğim birtakım soruların gündeme getirilmesi
gerektiği kanaatindeyim. Gittiğim ilçe, kasaba ve köylerde vatandaş şunları
soruyor: 
1. 1995 yılından beri,
devlet, binlerce sağlık memuru, ebe, hemşire ve doktor mezun etmiş; bunların
atanması neden yapılmıyor?
2. Aynı devletimiz,
koruyucu sağlığa verdiği ehemmiyet nedeniyle birçok ilçemize, kasabamıza
sağlıkocağı, sağlıkevi hatta hastaneler yaptırmış; ama, bu sağlıkocaklarında,
sağlık evlerinde ve hastanelerde yeterince sağlık teknisyeni, ebe, hemşire
olmadığı için, görev yapılamıyor. Bunun bir tek nedeni var: Türkiye Büyük
Millet Meclisindeki grup başkanı arkadaşlarımızın bu olaya yeterince duyarlılık
göstermemesi. Gündemimizin 11 inci sırasında 190 sayılı Kadro Kanunu Tasarısı
var; ki, bu kanun tamamen teknik kadro kanunudur, kesinlikle siyasî bir tek
kadro yoktur; ebedir, hemşiredir, doktordur, polistir... Yani, istediğinizi
alma imkânınız yok, merkezî imtihan açacaksınız, mezun olan ebeleri,
hemşireleri veya doktorları kadroya alacaksınız. Devletin aslî görevi,
vatandaşının can güvenliğini ve mal güvenliğini sağlamaktır. Eğer, bu
imkânlarla mezun ettiğiniz öğrencileri, ebe, hemşire ve doktorları, bu kadar
kıt kaynaklarla yaptığınız sağlıkocaklarına atayamayacak kadar, buna cevap
veremeyecek kadar gündemin içinde kalmışsak, gerçekten, yarın, seçimlerde,
inanıyorum ki, her milletvekilinin karşısına bu soruyla çıkılacaktır; neden bu
kadro kanununu çıkarmadınız diyeceklerdir. Bu kadro kanununun kesinlikle hiçbir
siyasî yönü de yoktur, hiçbir siyasî kadro da yoktur, dilediğinizi alma
imkânınız da yoktur; yetişmiş, mezun olmuş insanları alacaksınız ve her
milletvekili de bununla karşılaşmıştır. 
Bakın, bugün, sağlıkta
gerçekten önemli gelişmeler oldu. Sağlıkocaklarının sayısı 1998 yılında 120
artmasına rağmen, hastanelerimizin sayısı artmasına rağmen, 1995 yılından beri,
mezun olan ebe ve hemşirelerden hiçbirinin atamasını yapamadık; bu, devletin,
aslında, güvenilirliğine de zaaf getiriyor; hizmet de veremiyorsunuz, hizmet de
alamıyorsunuz ve bir milletvekili olarak cevap da veremiyorsunuz.
Değerli milletvekilleri,
sözlerimi bitirirken, bir kere daha, buradan, bütün grup başkanvekillerine,
Sağlık Bakanına ve yine sağlıkla ilgili, Çalışma ve Sosyal Güvenlik Bakanımıza
çağrı yapıyorum; grup başkanlarımızla görüşsünler, bu yarayı kapatarak halkın
karşısına gidelim. 
20 nci Dönem Parlamentosu
bütçe kanununu çıkararak halkın karşısına gitmelidir. Biliyorsunuz, bankalarımız
soyuluyor, içi boşaltılıyor; bankalar kanununu çıkararak halkın karşısına
gitmeliyiz. Mahallî idare seçimi yapacağız, gündemin en önünde yer alan mahallî
idareler reform yasasını çıkararak halkın karşısına gitmeliyiz diyorum. 
Eğer bunları yapabilirsek
halk bizi daha iyi değerlendirecektir kanaatindeyim. Şuradaki birtakım siyasî
çekişmeleri, kısır çekişmeleri bir kenara atarak, bu, olmazsa olmaz yasaları
çıkaralım ve halkın büyük hizmet beklediği konularda, çocukların gerçekten
işsizlik nedeniyle kahvehane köşesinde kaldığı bir ortamda, ebelerin,
hemşirelerin ve sağlık teknisyenlerinin sorunlarını çözerek seçime gidelim
diyor, hepinize saygılar sunuyor ve Sayın Başkana da bu konuşma hakkını verdiği
için teşekkür ediyorum. 
Saygılarımla. (ANAP
sıralarından alkışlar)
BAŞKAN – Teşekkür ediyorum
Sayın Bütün.
Gündemdışı söz üzerinde,
hükümet adına, Sağlık Bakanı Sayın Mustafa Güven Karahan; buyurun. (DSP
sıralarından alkışlar)
SAĞLIK BAKANI MUSTAFA
GÜVEN KARAHAN (Balıkesir) – Sayın Başkan, değerli milletvekilleri; önce,
hepinizi saygılarımla selamlarım. 
Bakanlığımla ilgili çok
önemli bir sorunu gündeme getirdiği için, Sayın Esat Bütün'e teşekkür ederim. 
Değerli arkadaşlarım,
ülkemizde nüfus artışıyla birlikte, halkımızın da sağlık konusunda
bilinçlenmesi sonucu, Bakanlığımızın hizmet sunmakta olduğu hedef kitle
artmaktadır. Artan hasta potansiyelini karşılayabilmek amacıyla mevcut sağlık
kuruluşlarının günümüz koşullarına göre modernize edilmesi, kapasitenin
artırılması veya yeni sağlık kuruluşlarının hizmete açılması ihtiyacı gün
geçtikçe büyümektedir; ancak, hizmete yeni sunulan yahut da kapasitesi
artırılan sağlık kuruluşlarında yeterli düzeyde sağlık hizmeti verilebilmesi
için gerekli insangücü istihdamı kadrosuzluk nedeniyle yapılamamaktadır. 
Bakanlığımıza bağlı sağlık
kuruluşlarındaki sayısal gelişmeye bakıldığında, 1994 yılında 666 olan yataklı
tedavi kurumu sayısı 1998 yılında 721'e, sağlıkocağı sayısı 4 575'ten 5 366'ya
yükselmiştir. 1994 yılından bugüne kadar Bakanlığımıza kadro ihdası yapılmadığından,
sağlık hizmetleri, ne yazık ki, eksik personelle sunulmaya çalışılmaktadır.
Bunun sonucunda, sağlık hizmetlerinin tabiî ki kalitesi düşmekte ve birçok
sağlık kuruluşumuz personel yetersizliği nedeniyle atıl kapasiteyle hizmet
sunmak zorunda kalmaktadır. Bugün itibariyle sağlık personeli eksikliğinden
dolayı halen ne yazık ki, yine, üzülerek söylüyorum, 865 sağlık ocağında hizmet
sunulamamaktadır. 
Sağlık hizmetlerinin
ülkemizin her yöresinde yeterli bir şekilde sunulabilmesi için gerekli olan
sağlık personeli ihtiyacını gidermek ve yetişmiş insangücünden yararlanmak
amacıyla, Bakanlığımızca hazırlanan, 35 641 kadronun Bakanlığımıza ihdasına
ilişkin 190 sayılı Genel Kadro ve Usulü Hakkında Kanun Hükmünde Kararnamenin
Eki Cetvellerde Değişiklik Yapılmasına Dair Kanun Tasarısı halen Türkiye Büyük
Millet Meclisimizin Genel Kurulunda gündemdedir. Bu tasarının yasalaşarak
kadrolarımızın Bakanlığımıza ihdası halinde, sağlık personeli eksikliği
nedeniyle hizmet veremeyen sağlık kuruluşları işler hale getirilecek, yerinde
ve ulaşabilir sağlık hizmeti sunulmuş olacaktır. Bu hizmetlerin sunulabilmesi
için, mevcut durum itibariyle, 3 334 uzman, 3 686 pratisyen tabip ihtiyacı
bulunmakta iken, bu ihtiyacın giderilmesi amacıyla mevcut kanun tasarısında 2 500
uzman, 3 000 pratisyen tabip kadrosunun ihdası istenmiştir. Nitekim, yakın bir
gelecekte, kadrosuzluk nedeniyle, uzmanlık eğitimini bitiren araştırma
görevlileri de uzman hekim olarak atanamayacaklardır. 
Bunun yanında, sağlık
meslek liselerinden geçmiş yıllarda mezun 3 916 ebe, 21 209 hemşire ve 19 135
sağlık memuru olmasına karşın, kadrosuzluk nedeniyle atamalar yapılamamaktadır.
Bunlara ihtiyacımız olmasına rağmen, yetişmiş, kalifiye insangücünden de
yararlanamamaktayız. 
Bu kadroların Yüce
Meclisin takdiriyle ihdası halinde, hem yıllardır atama bekleyen gençlerimizin
mağduriyetleri önlenmiş hem de ülke genelinde, başta uzman hekimler olmak
üzere, sağlık personeli ihtiyacımız büyük ölçüde giderilmiş olacaktır. 
Yüce Meclisin takdiriyle
gündemimizin 11 inci sırasında bekleyen tasarının kanunlaşması, asla politik
olarak kullanılmayacaktır.
Durumu saygılarımla arz
ederim. (DSP sıralarından alkışlar)
BAŞKAN – Teşekkür ediyorum
Sayın Bakan.
Cumhurbaşkanlığı
tezkereleri vardır; okutuyorum:
B)
TEZKERELER VE ÖNERGELER
1. Cezayir’e
gidecek olan Cumhurbaşkanı Süleyman Demirel’e, dönüşüne kadar, TBMM Başkanı
Hikmet Çetin’in vekâlet edeceğine ilişkin Cumhurbaşkanlığı tezkeresi (3/1885)
 23
Ocak 1999
Türkiye Büyük Millet
Meclisi Başkanlığına
25-26 Ocak 1999
tarihlerinde Cezayir'e resmî bir ziyarette bulunacağımdan, dönüşüme kadar
Cumhurbaşkanlığına, Türkiye Cumhuriyeti Anayasasının 106 ncı maddesi uyarınca,
Türkiye Büyük Millet Meclisi Başkanı Hikmet Çetin vekâlet edecektir.
Bilgilerinize sunarım.
 Süleyman
Demirel
 Cumhurbaşkanı
2. – Cezayir’e gidecek olan Dışişleri Bakanı İsmail
Cem’e, dönüşüne kadar, Devlet Bakanı ve Başbakan Yardımcısı Hikmet Uluğbay’ın
vekâlet etmesinin uygun görüldüğüne ilişkin Cumhurbaşkanlığı tezkeresi (3/1886)
 15
Ocak 1999
Türkiye Büyük Millet
Meclisi Başkanlığına
Görüşmelerde bulunmak
üzere, 25 Ocak 1999 tarihinde Cezayir'e gidecek olan Dışişleri Bakanı İsmail
Cem'in dönüşüne kadar; Dışişleri Bakanlığına, Devlet Bakanı ve Başbakan
Yardımcısı Hikmet Uluğbay'ın vekâlet etmesinin, Başbakanın teklifi üzerine,
uygun görülmüş olduğunu bilgilerinize sunarım.
 Süleyman
Demirel
 Cumhurbaşkanı
3.
–Kazakistan Cumhuriyetine gidecek olan Enerji ve Tabiî Kaynaklar Bakanı
A. Ziya Aktaş’a, dönüşüne kadar, Devlet Bakanı ve Başbakan Yardımcısı Hasan
Hüsamettin Özkan’ın vekâlet etmesinin uygun görüldüğüne ilişkin
Cumhurbaşkanlığı tezkeresi (3/1887)
 15
Ocak 1999
Türkiye Büyük Millet
Meclisi Başkanlığına
Görüşmelerde bulunmak
üzere, 19 Ocak 1999 tarihinde Kazakistan Cumhuriyetine gidecek olan Enerji ve
Tabiî Kaynaklar Bakanı Prof. Dr. A. Ziya Aktaş'ın dönüşüne kadar; Enerji ve
Tabiî Kaynaklar Bakanlığına, Devlet Bakanı ve Başbakan Yardımcısı H. Hüsamettin
Özkan'ın vekâlet etmesinin, Başbakanın teklifi üzerine, uygun görülmüş olduğunu
bilgilerinize sunarım.
 Süleyman
Demirel Cumhurbaşkanı
BAŞKAN – Bilgilerinize
sunulmuştur.
Türkiye Büyük Millet
Meclisi Başkanlığının bir tezkeresi vardır; okutuyorum:
4. – Avrupa
Konseyi Parlamenterler Meclisi Türk Grubunda boş bulunan asıl ve yedek
üyelikler için gösterilen adaylara ilişkin Başkanlık tezkeresi (3/1888)
 15
Ocak 1999
Türkiye Büyük Millet
Meclisi Genel Kuruluna
Avrupa Konseyi Parlamenter
Meclisi Türk Grubunda boş bulunan asil ve yedek üyelik için Demokratik Sol
Partisi Grup Başkanlığınca, Tekirdağ Milletvekili Bayram Fırat Dayanaklı asil,
Bursa Milletvekili Ali Rahmi Beyreli yedek üyelik için aday gösterilmiştir. 
Türkiye Büyük Millet
Meclisinin Dış İlişkilerinin Düzenlenmesi Hakkındaki 3620 sayılı Kanunun 2 nci
maddesinin (a) fıkrası uyarınca Genel Kurulun bilgisine sunulur. 
 Hikmet
Çetin
 Türkiye
Büyük Millet Meclisi 
 Başkanı
BAŞKAN – Bilgilerinize
sunulmuştur. 
İzmit'te, SEKA'ya ait bir
araziyi Ford Otomotiv Sanayii Anonim Şirketine bedelsiz vermek suretiyle
görevlerini kötüye kullandıkları iddiasıyla eski Başbakan Mesut Yılmaz ve
Sanayi ve Ticaret eski Bakanı Yalım Erez haklarında kurulan (9/28) esas
numaralı Meclis Soruşturması Komisyonu Başkanlığının, Komisyonun çalışma
süresinin uzatılmasına dair bir tezkeresi vardır; okutup, bilgilerinize
sunacağım: 
5. – (9/28)
esas numaralı Meclis Soruşturması Komisyonu Başkanlığının, Komisyonun görev
süresinin uzatılmasına ilişkin tezkeresi (3/1889)
Türkiye Büyük Millet
Meclisi Başkanlığına
Türkiye Büyük Millet
Meclisi Genel Kurulunun 6.10.1998 tarihli 2 nci Birleşiminde kabul edilen
Kocaeli Milletvekili İsmail Kalkandelen ve 55 arkadaşının "İzmit'te
SEKA'ya ait bir araziyi Ford Otomotiv Sanayiî A.Ş'ne bedelsiz vermek suretiyle
görevlerini kötüye kullandıkları ve bu eylemlerinin Türk Ceza Kanununun 240
ıncı maddesine uyduğu iddiasıyla Başbakan Ahmet Mesut Yılmaz ve Sanayi ve
Ticaret Bakanı Yalım Erez haklarında Anayasanın 100 üncü ve İçtüzüğün 107 nci
maddeleri uyarınca bir Meclis soruşturması açılmasına" ilişkin önergesi
sonrasında kurulan (9/28) esas numaralı Komisyonumuzun görev süresi 19.1.1999
tarihinde sona ermektedir. 
Komisyon Başkanlığınca,
üyelerimiz, 7.1.1999, 12.1.1999 ve 15.1.1999 tarihlerinde toplantıya
çağrılmasına rağmen, yeterli çoğunluk sağlanmadığı için toplantılar
yapılamamıştır. Bu sebeple, Komisyonumuzun eksüreye ihtiyacı olmasına rağmen,
bir eksüre kararı da alınamamıştır. 
Bu nedenlerle,
çalışmamızın tamamlanabilmesi için eksüreye ihtiyaç vardır. Eksürenin verilmesi
hususunda gereğini arz ederim. 
 Turhan
Alçelik
 Giresun
 Komisyon
Başkanı
BAŞKAN – Sayın
milletvekilleri, bu Komisyon, daha önce 2 ay süre kullanmıştır. 
Anayasanın 100 üncü ve
İçtüzüğün 110 uncu maddeleri "soruşturmasını 2 ay içerisinde bitiremeyen
komisyona 2 aylık yeni ve kesin süre verileceği" hükmünü içermektedir. 
Bu nedenle, Komisyonun
süre talebini bilgilerinize sunuyorum. 
Komisyona, karar
tarihinden itibaren 2 aylık yeni ve kesin süre verilmiştir. 
Meclis araştırması
önergeleri vardır; okutuyorum:
C) GENSORU,
GENEL GÖRÜŞME, MECLİS SORUŞTURMASI VE MECLİS ARAŞTIRMASI ÖNERGELERİ
1. –
Kahramanmaraş Milletvekili Hasan Dikici ve 41 arkadaşının, bozulmuş verem
aşılarının Diyarbakır’da kullanıldığı iddialarını araştırmak amacıyla Meclis
araştırması açılmasına ilişkin önergesi (10/305)
Türkiye Büyük Millet
Meclisi Başkanlığına
Devlet kalite kontrol
laboratuvarları tarafından kalite kontrolleri tamamlanarak Dünya Sağlık Örgütü
Teknik Raporları ve Ulusal Asgarî Uygunluk Kriterleri Tebliği (Resmî Gazete)
gereğince uygun bulunmayarak reddedilen ve hiçbir şekilde bağışıklamada
kullanılmaması gereken verem aşılarının Diyarbakır Sağlık Müdürlüğü
soğutucularında tespit edildiği iddiasının araştırılması amacıyla Anayasanın 98
inci, TBMM İçtüzüğünün 104 ve 105 inci maddeleri uyarınca Meclis Araştırması
açılmasını saygılarımızla arz ederiz. 
1. Hasan Dikici  (Kahramanmaraş)
2. Hüsamettin Korkutata (Bingöl)
3. Hasan Hüseyin Öz (Konya)
4. Hüseyin Kansu (İstanbul)
5. Mehmet Bedri
İncetahtacı (Gaziantep)
6. Ramazan Yenidede (Denizli)
7. Şaban Şevli (Van)
8. Abdullah Örnek (Yozgat)
9. Sabahattin Yıldız (Muş)
10. Mustafa Kamalak (Kahramanmaraş)
11. Latif Öztek (Samsun)
12. Zeki Ergezen (Bitlis)
13. Ahmet Derin (Kütahya)
14. Muhammet Polat (Aydın)
15. Celal Esin (Ağrı)
16. Kemal Albayrak (Kırıkkale)
17. Yakup Hatipoğlu (Diyarbakır)
18. Memet Emin Aydın (Siirt)
19. Saffet Benli (İçel)
20. Veysel Candan (Konya)
21. Mehmet Emin Aydınbaş (İçel)
22. İsmail İlhan Sungur (Trabzon)
23. Abdulhaluk Mutlu (Bitlis)
24. Tevhit Karakaya (Erzincan)
25. Ahmet Dökülmez (Kahramanmaraş)
26. Mehmet Altan
Karapaşaoğlu (Bursa)
27. İsmail Coşar (Çankırı)
28. Mustafa Kemal Ateş (Kilis)
29. Feti Görür (Bolu)
30. Mehmet Salih
Katırcıoğlu (Niğde)
31. Abdullah Arslan (Tokat)
32. Yaşar Canbay (Malatya)
33. Sacit Günbey (Diyarbakır)
34. Kâzım Arslan (Yozgat)
35. Mikail Korkmaz (Kırıkkale)
36. Naci Terzi (Erzincan)
37. Ali Oğuz (İstanbul)
38. Şinasi Yavuz (Erzurum)
39. İlyas Arslan (Yozgat)
40. Hanifi Demirkol (Eskişehir)
41. Avni Doğan (Kahramanmaraş)
42. Hüseyin Yıldız (Mardin)
Gerekçe:
Geçtiğimiz kurban bayramı
tatilinde, dokuz gün süreyle, Diyarbakır Sağlık Müdürlüğüne ait soğuk hava
depolarında bir elektrik kesintisi gündeme gelmiş ve soğuk zincir kesintiye
uğramıştır.
Sağlık Bakanlığı Teftiş
Kurulu Başkanlığından Başmüfettiş Sayın Ömer Aslan konuya el atarak soruşturma
başlatmış ve ilk aşamada, depolarda mevcut aşıları, Temel Sağlık Hizmetleri
Genel Müdürlüğü soğuk zincir görevlisine teslim ederek, aşıların bozulup bozulmadığının
anlaşılabilmesi amacıyla da, aşı örneklerini Refik Saydam Hıfzıssıhha Merkezi
Başkanlığı bünyesinde bulunan Devlet Kalite Kontrol Laboratuvarına
göndermiştir. 
Devlet Kalite Kontrol
Laboratuvarına örneklerin ulaşması sonrasında yapılan ilk fizikî kontrol
aşamasında;
1997 yılında kontrolleri
tamamlanarak Dünya Sağlık Örgütü Teknik Raporları ve Aşı Ulusal Asgarî Uygunluk
Kriterleri Tebliği (Resmî Gazete) gereğince uygun bulunmayarak reddedilen ve
hiçbir şekilde çocuklarda kullanılmaması gereken BCG (Verem) aşılarının hangi
gerekçe ve anlayışla Diyarbakır Sağlık Müdürlüğü soğutucularında
bulundurulduğuna işaret edilerek, konunun ivedilikle aydınlatılması gereken bir
husus olduğuna yer verilen yazı Teftiş Kurulu Başkanlığına gönderilmiştir.
Yapılan soruşturma akışı
içinde, aşıların, Refik Saydam Hıfzıssıhha Merkezi Başkanı Sayın Uz. Dr. Erol
Afşin ile Aşı ve Serum Üretim Araştırma Müdürü Mikr. Dr. Erkan Özcengiz ve BCG
Aşı Üretim Laboratuvarı Şefi Mikr. Uz. Mehmet Serdengeçti tarafından ve Sağlık
Bakanlığı Temel Sağlık Hizmetleri Genel Müdürlüğüne dahi bilgi ve haber
verilmeksizin (ret raporları sumenaltı edilerek) Sevkiyat Şubesine ve oradan da
yukarıda açıklanan illere gönderilmiş ve büyük çoğunluğu çocuklarda
kullanılmıştır.
Konunun basına yansıması
sonrasında Sağlık Bakanı Sayın Dr. H. İbrahim Özsoy tarafından ilgili kalite
kontrol ve üretim birimleri ile Bakanlık ilgili birimlerinin katılımıyla bir
haftasonu toplantısı yapılmış ve bu toplantıda;
Sayın Bakan tarafından
toplantı akışı içinde bizzat telefon açılarak, gerek Diyarbakır İl Sağlık
Müdürüne ve gerekse soruşturmayı yürüten Başmüfettiş Sayın Ömer Aslan'a konunun
kapatılmasına yönelik yönlendirici talimatlar verilmiş, özellikle Diyarbakır İl
Sağlık Müdürüne, depoda bulunan bozuk BCG aşılarının kesinlikle çocuklarda
kullanılmadığına yönelik yerel basın kuruluşlarına açıklama yapılması yönünde
telefon talimatı verilmiştir. 
(Not: Adı geçen
toplantıya, Sayın Bakanın başkanlığında, Müsteşar, Teftiş Kurulu Başkanı, Temel
Sağlık Hizmetleri Genel Müdürlüğü yetkilileri ile Refik Saydam Hıfzıssıhha
Merkezi Başkanlığından Başkan Yardımcısı, Kalite Kontrol ve Üretim birim
sorumluları katılmıştır.)
Diğer taraftan, toplantı
akışı içinde "konunun büyütülmemesi gerektiği, sonuçta, ortada henüz ölen
bir çocuk olmadığı, bozuk aşıların talimatla geri çekilebileceği, çocukların
bir kez daha aşılanabileceği" tarzında telkinlerde bulunulmuş, diğer
taraftan, toplantıda bulunan kişilerin kendisinin memuru olduğuna işaret
edilerek emirlere harfiyen uyulması gerektiği ve bu konunun kapatılması
gerektiği bildirilmiştir.
Bu arada, Sayın Bakan
tarafından Refik Saydam Hıfzıssıhha Merkezi Başkanlığı Sevkiyat Şube sorumlusu
çağrılarak, konuyla ilgili ürünlerin ve dağılıma ilişkin tüm belgelerin, ilgili
şahıs tarafından sıkı kontrol altında tutulması ve hiçbir şekilde sızdırılmaması
yönünde talimat verilmiştir. 
Bu arada, devlet kalite
kontrol laboratuvarları tarafından hazırlanan çocuk felci ve kızamık aşıları
kontrol sonuçlarına ilişkin raporlar Refik Saydam Hıfzıssıhha Merkezi Başkanı
Sayın Uz. Dr. Erol Afşin üst imzasıyla Teftiş Kurulu Başkanlığına gönderilmiş;
buna karşın, BCG aşılarına ilişkin kontrol raporları ve açıklamalar, Sayın
Başkan tarafından sumen altı edilerek, gönderilmemiştir. 
Bu aşamada, Sayın Başkan
tarafından, devlet kalite konrol birimine, önce telefonla raporun
değiştirilmesi yönünde talimatlar verilmiş, toplum sağlığının korunmasına
yönelik bilimsel ve etik düzenlemeler bazında bu tür bir yaklaşımın söz konusu
olmayacağı kendisine bildirilmiştir.
BAŞKAN – Bilgilerinize
sunulmuştur. 
Önerge, gündemde yerini
alacak ve Meclis araştırması açılıp açılmaması konusundaki öngörüşme, sırasında
yapılacaktır. 
İkinci Meclis araştırması
önergesini okutuyorum: 
2. –
Kahramanmaraş Milletvekili Hasan Dikici ve 19 arkadaşının, medya sektörünün
sorunlarının araştırılması amacıyla Meclis araştırması açılmasına ilişkin
önergesi (10/306)
Türkiye Büyük Millet
Meclisi Başkanlığına 
Türkiye'de, medya
sektörünün, gerçek amacı olan kamu görevi yapma, haber alma ve haber verme
işlevinden soyutlanarak, tamamen ticarî gayeler için bazı çıkar gruplarının
kontrolüne geçtiği, sık sık el değiştirdiği ve yanlış amaçlar doğrultusunda
kullanıldığının belirlenmesi için, Anayasanın 98 inci, Meclis İçtüzüğünün 104
ve 105 inci maddeleri uyarınca Meclis araştırması açılmasını saygılarımızla arz
ederiz. 
1. Hasan Dikici  (Kahramanmaraş)

2. Avni Doğan (Kahramanmaraş)

3. Ömer Özyılmaz  (Erzurum)
4. Ersönmez Yarbay  (Ankara)

5.Latif Öztek  (Samsun)

6. Ömer Vehbi
Hatipoğlu  (Diyarbakır) 
7. Sabahattin Yıldız (Muş) 
8. Cemil Çiçek (Ankara) 
9. Fikret Karabekmez
(Malatya) 
10. Mehmet Sıddık
Altay (Ağrı) 
11. Kemal Albayrak
(Kırıkkale) 
12. İsmail Yılmaz (İzmir)

13. Memet Emin Aydınbaş
(İçel) 
14. Kahraman Emmioğlu
(Gaziantep) 
15. Abdulhaluk Mutlu (Bitlis) 
16. Mehmet Emin Aydın (Siirt) 
17. Mehmet Sılay (Hatay)

18. Osman Pepe (Kocaeli)

19. Şinasi Yavuz (Erzurum)

20. Fethi Acar (Kastamonu)

Haber, modern terimiyle
enformasyon, modern demokrasilerde lazım-ı gayri müfarık (vazgeçilmesi mümkün
olmayan gerek)tır. Bir toplumun sağlığı, onun, kendine uygun bulduğu rejimin
değeri, haberlerin, yani basın ve yayın organlarının tarafsızlığına,
bağımsızlığına ve niteliğine bağlıdır.
Haber alma özgürlüğü,
evrensel insan hak ve özgürlükleri arasında yer almaktadır. Ancak, bireylerin
doğrudan haber alma imkânı bulunmadığından, bireyler, bu haklarını kendileri
adına kullanmak üzere bu sahada hizmet veren kurum ve kuruluşlara, yani basın
yayın organlarına devretmiştir. Dolayısıyla, bireyler adına haber alma
özgürlüğünü kullanan medya kuruluşlarının tarafsız ve bağımsız olması şarttır.
Zira, medyanın yapmış olduğu haber alma ve aldığı haberleri bireylere sunma işi
bir kamu görevidir. Peki, ülkemizde bu kamu görevi hakkıyla yapılabilmekte midir?
Türkiye'de medyanın
işlevinin zaman içinde farklılıklara uğradığı bugün herkes tarafından kabul
edilen bir gerçek olarak karşımızda durmaktadır. Basın ve yayın organları,
gerçek amacı olan haber alma ve haber verme işlevinden soyutlanarak tamamen
ticarî gayeler için kullanılır hale gelmiştir. Son dönemde ise, maalesef, medya
kuruluşları, ticarileşmenin de ötesinde büyük gruplar için bir tür silah işlevi
görmeye başlamıştır.
İşte bu durum, medyada
aslî unsurun kâr olmadığının, medyanın daha çok etkileme gücünden yararlanmak
için sektörün elde tutulduğunun, bu dalda kaybedilen paranın, birçok sermaye
grubu için bir tür savunma harcaması görüldüğünün kanıtıdır.
Korkmaz Yiğit, basın
dünyasının duayen gazetelerinden Milliyet ile birlikte Yeni Yüzyıl ve Ateş'i
alarak medya dünyasının kapısını aralamıştı. Kurtlar sofrasında hayatta kalmak
için medya dünyasına sadece yazılı basınla tek yönlü girmenin yeterli
olmayacağını görmüş olan Korkmaz Yiğit, bu gazetelerin yanı sıra, Kanal-6 ve
Kanal-E gibi televizyon kanallarını da satın almıştı. Yiğit, böylece medya
dünyasının yeni imparatoru olma yolunda basamakları hızla çıkma yolunu tercih
etmişti.
Ancak, malum olduğu üzere,
Korkmaz Yiğit'in bu hızlı çıkışı hızlı çöküşle son buldu. 55 inci hükümetin
düşürülmesine de sebep olacak olan Türkbank ihalesiyle ilgili Korkmaz Yiğit ve
Alaattin Çakıcı arasında geçen telefon konuşmalarının kamuoyuna yansıması
sonucunda Yiğit de medyadan çekilmek zorunda kaldı.
Kabul edilmelidir ki, bu
olay, Türkiye'de önemli bir çarpıklığı da ortaya çıkarmıştır. Medyanın, kamuoyu
yararından çok bazı kişi ve grupların çıkar hesapları doğrultusunda
kullanılabileceği gerçeği de Korkmaz Yiğit vakıasıyla net bir şekilde
görülebilmiştir. Mafyanın, çetelerin, bazı çıkar gruplarının kimi basın
organlarını kontrolleri altına alarak güçlerine güç katma eğilimlerinin söz
konusu olabileceği ortaya çıkmıştır.
Bu durum, basın
kuruluşlarının da acilen tedbirler alınması yönünde harekete geçmelerine sebep
olmuştur. Türkiye Gazeteciler Sendikası 18 Ekim 1998 tarihinde yaptığı yazılı
açıklamayla, tüm basın meslek kuruluşlarına çağrıda bulunarak, kimi basın
patronlarının çıkar ilişkilerini de kapsayacak şekilde medya sorunlarının
masaya yatırılmasını istedi. Bu çağrı, medya potronlarının karanlık
ilişkilerinin basın camiasında nasıl bir infiale yol açtığını ortaya
koymaktadır. 
Türkiye Gazeteciler
Sendikası gibi diğer basın örgütleri de
bu olay üzerine harekete geçmiş, Parlamentoyu ve gazeteci kökenli
milletvekillerini göreve çağırmıştır. Bunlardan biri de, Çağdaş Gazeteciler
Derneği olmuştur. Açıklamasında "Basın kuruluşları sahipleri, Türk
basınını şaibeden, kaynağı kuşkulu sermayelerden arındırmak ve basın
kuruluşlarını tekrar güvenilir kurumlar haline getirmek zorundadır" diyen
Çağdaş Gazeteciler Derneği, ayrıca, şu görüşleri de dile getirmiştir: 
"Medya sahipleri,
Parlamentodan, medyadaki kirlilik iddialarının araştırılmasını talep
etmelidirler. Gazeteci kökenli milletvekilleri de bu konuda bir Meclis
araştırması yapılmasını sağlamalıdır. Gazetelerin ve gazetecilerin bağımsızlığı
ve gazetecilerin güvencesini sağlayıcı
yasal düzenlemelerin yapılması için girişimde bulunmalıdırlar."
BAŞKAN – Bilgilerinize
sunulmuştur.
Önerge, gündemde yerini
alacak ve Meclis araştırması açılıp açılmaması konusundaki öngörüşme, sırasında
yapılacaktır.
Komisyonlardan istifa
önergeleri vardır; okutup ayrı ayrı, bilgilerinize sunacağım:
B) TEZKERELER VE ÖNERGELER (Devam)
6. – Adana Milletvekili İ. Yavuz Bildik’in, Sanayi,
Ticaret, Enerji, Tabiî Kaynaklar, Bilgi ve Teknoloji Komisyonu üyeliğinden
çekildiğine ilişkin önergesi (4/403)
 15.1.1999
Türkiye Büyük Millet
Meclisi Başkanlığına
Üyesi bulunduğum Sanayi,
Teknoloji ve Ticaret Komisyonu üyeliğinden istifa ediyorum.
Gereğini emirlerinize arz
ederim.
Saygılarımla.
 İ.Yavuz
Bildik
 Adana

BAŞKAN – Bilgilerinize
sunulmuştur.
7. – Adana Milletvekili Mehmet Büyükyılmaz’ın, Millî
Eğitim, Kültür, Gençlik ve Spor Komisyonu üyeliğinden çekildiğine ilişkin
önergesi (4/404)
Türkiye Büyük Millet
Meclisi Başkanlığına
Millî Eğitim, Kültür,
Gençlik ve Spor Komisyonundaki görevimden istifa ediyorum.
Gereğini bilgilerinize arz
ederim. 
 Mehmet
Büyükyılmaz
 Adana
BAŞKAN – Bilgilerinize
sunulmuştur.
8. – Balıkesir Milletvekili Tamer Kanber’in İçişleri
Komisyonu üyeliğinden çekildiğine ilişkin önergesi (4/405)
Türkiye Büyük Millet
Meclisi Başkanlığına
İçişleri Komisyonu
üyeliğinden istifa ediyorum.
Gereğini müsaadelerinize
arz ederim.
Saygılarımla.  15.1.1999
 Tamer
Kanber
 Balıkesir

BAŞKAN– Bilgilerinize
sunulmuştur. 
9. –Bolu Milletvekili Mustafa Karslıoğlu’nun,
Sağlık, Aile, Çalışma ve Sosyal İşler Komisyonu üyeliğinden çekildiğine ilişkin
önergesi (4/406)
Türkiye Büyük Millet
Meclisi Başkanlığına
Sağlık, Aile, Çalışma ve
Sosyal İşler Komisyonu üyeliğinden istifa ediyorum.
Gereğini saygılarımla arz
ederim.  15.1.1999
 Mustafa
Karslıoğlu
 Bolu
BAŞKAN – Bilgilerinize
sunulmuştur.
10. – Burdur Milletvekili Kâzım Üstüner’in, Tarım, Orman
ve Köyişleri Komisyonu üyeliğinden çekildiğine ilişkin önergesi (4/407)
 15.1.1999
Türkiye Büyük Millet
Meclisi Başkanlığına
Üyesi bulunduğum Tarım,
Orman ve Köyişleri Komisyonundan istifa ediyorum.
Gereğinin yapılmasını arz
ederim.
Saygılarımla.
 Kâzım
Üstüner
 Burdur
BAŞKAN – Bilgilerinize
sunulmuştur.
11. – Bursa Milletvekili Hayati Korkmaz’ın, Sanayi,
Ticaret, Enerji, Tabiî Kaynaklar, Bilgi ve Teknoloji Komisyonu üyeliğinden
çekildiğine ilişkin önergesi (4/408)
Türkiye Büyük Millet
Meclisi Başkanlığına
Sanayi, Ticaret, Enerji,
Tabiî Kaynaklar, Bilgi ve Teknoloji Komisyonu üyeliğinden istifa ediyorum. 
Gereğini saygılarımla arz
ederim. 15.1.1999
 Hayati
Korkmaz
 Bursa
BAŞKAN – Bilgilerinize
sunulmuştur.
12. – İstanbul Milletvekili Mehmet Aydın’ın, Millî
Savunma Komisyonu üyeliğinden çekildiğine ilişkin önergesi (4/409)
Türkiye Büyük Millet
Meclisi Başkanlığına
Üyesi bulunduğum Millî
Savunma Komisyonu üyeliğinden istifa ediyorum. 
Yasal gereğinin
yapılmasını saygılarımla arz ederim.  15.1.1999
 Mehmet
Aydın
 İstanbul
BAŞKAN – Bilgilerinize
sunulmuştur.
13. – İzmir Milletvekili Zerrin Yeniceli’nin, Sağlık,
Aile, Çalışma ve Sosyal İşler Komisyonu üyeliğinden çekildiğine ilişkin
önergesi (4/410)
Türkiye Büyük Millet
Meclisi Başkanlığına
Üyesi Bulunduğum Sağlık,
Aile, Çalışma ve Sosyal İşler Komisyonundaki görevimden istifa etmek istiyorum.

Bilgilerinize arz ederim.  15.1.1999
 Zerrin
Yeniceli
 İzmir
BAŞKAN – Bilgilerinize
sunulmuştur.
14. – Karabük Milletvekili Erol Karan’ın, Çevre Komisyonu
üyeliğinden çekildiğine ilişkin önergesi (4/411)
 15.1.1999
Türkiye Büyük Millet
Meclisi Başkanlığına
Çevre Komisyonundaki
görevimden istifa ediyorum.
Gereğini bilgilerinize arz
ederim.
 Dr.
Erol Karan
 Karabük
BAŞKAN – Bilgilerinize
sunulmuştur.
15. – Kocaeli Milletvekili Halil Çalık’ın, Millî Eğitim,
Kültür, Gençlik ve Spor Komisyonu üyeliğinden çekildiğine ilişkin önergesi
(4/412)
Türkiye Büyük Millet
Meclisi Başkanlığına
Millî Eğitim Komisyon
üyeliğinden istifa ediyorum. 
Gereğini arz ederim.  17.1.1999
 Halil
Çalık
 Kocaeli
BAŞKAN – Bilgilerinize
sunulmuştur.
16. – Manisa Milletvekili Cihan Yazar’ın, İçişleri
Komisyonu ve Türkiye Büyük Millet Meclisi Hesaplarını İnceleme Komisyonu
üyeliklerinden çekildiğine ilişkin önergesi (4/413)
Türkiye Büyük Millet
Meclisi Başkanlığına
İçişleri Komisyonundaki ve
Hesapları İnceleme Komisyonundaki üyeliklerimden istifa ediyorum.
Gereğini saygılarımla arz
ederim.  17.1.1999
 Cihan
Yazar
 Manisa
BAŞKAN – Bilgilerinize
sunulmuştur.
17. – Manisa Milletvekili Hasan Gülay’ın, Millî Savunma
Komisyonu üyeliğinden çekildiğine ilişkin önergesi (4/414)
Türkiye Büyük Millet
Meclisi Başkanlığına
Millî Savunma Komisyonu
üyeliğinden istifa ediyorum.
Bilgilerinize arz ederim.
Saygılarımla.  15.1.1999
 Hasan
Gülay
 Manisa
BAŞKAN – Bilgilerinize
sunulmuştur.
18. – Uşak Milletvekili Mehmet Yaşar Ünal’ın, Çevre
Komisyonu üyeliğinden çekildiğine ilişkin önergesi (4/415)
Türkiye Büyük Millet Meclisi
Başkanlığına
Çevre Komisyonu
üyeliğimden istifa ediyorum. 
Gereğini arz ederim.  15.1.1999
 Dr.
Mehmet Yaşar Ünal
 Uşak
BAŞKAN – Bilgilerinize
sunulmuştur.
19. – Zonguldak Milletvekili Tahsin Boray Baycık’ın,
Millî Savunma Komisyonu üyeliğinden çekildiğine ilişkin önergesi (4/416)
Türkiye Büyük Millet
Meclisi Başkanlığına
Millî Savunma Komisyonu
üyeliğinden istifa ediyorum.
Bilgilerinize arz ederim.  15.1.1999
 T.
Boray Baycık
 Zonguldak
BAŞKAN – Bilgilerinize
sunulmuştur.
20. – Zonguldak Milletvekili Tahsin Boray Baycık’ın,
Bayındırlık, İmar, Ulaştırma ve Turizm
Komisyonu üyeliğinden çekildiğine ilişkin önergesi (4/417)
Türkiye Büyük Millet
Meclisi Başkanlığına
Bayındırlık, İmar,
Ulaştırma ve Turizm Komisyonu üyeliğinden istifa ediyorum.
Bilgilerinize arz ederim.  15.1.1999
 T.
Boray Baycık
 Zonguldak
BAŞKAN – Bilgilerinize
sunulmuştur.
21. – Sakarya Milletvekili Teoman Akgür’ün, Anayasa
Komisyonu üyeliğinden çekildiğine ilişkin önergesi (4/418)
 15
Ocak 1999
Türkiye Büyük Millet
Meclisi Başkanlığına
Anayasa Komisyonu
üyeliğinden ayrılmam için gereğini arz ederim.
Saygılarımla.
 Teoman
Akgür
 Sakarya
BAŞKAN – Bilgilerinize
sunulmuştur.
22. – İzmir Milletvekili Ahmet Piriştina’nın, Kamu
İktasadî Teşebbüsleri Komisyonu üyeliğinden çekildiğine ilişkin önergesi
(4/419)
Türkiye Büyük Millet
Meclisi Başkanlığına
KİT Komisyonu üyeliğinden
istifa ediyorum. 
Gereğini bilgilerinize arz
ederim.  25.1.1999
 Ahmet
Piriştina
 İzmir
BAŞKAN – Bilgilerinize
sunulmuştur.
23. – Ankara Milletvekili Mehmet Ekici’nin, Plan ve Bütçe
Komisyonu üyeliğinden çekildiğine ilişkin önergesi (4/420)
Türkiye Büyük Millet
Meclisi Başkanlığına
Değişen oranlar nedeniyle
Plan ve Bütçe Komisyonu üyeliğinden istifa ediyorum.
Gereğini arz ederim.
Saygılarımla.
 Mehmet
Ekici
 Ankara
BAŞKAN – Bilgilerinize
sunulmuştur.
24. – Tekirdağ Milletvekili Bayram Fırat Dayanıklı’nın,
Dışişleri Komisyonu üyeliğinden çekildiğine ilişkin önergesi (4/421)
Türkiye Büyük Millet
Meclisi Başkanlığına
Üyesi olduğum Dışişleri
Komisyonundan istifa ediyorum.
Gereğini bilgilerinize arz
ederim.  15.1.1999
 Bayram
Fırat Dayanıklı
 Tekirdağ
BAŞKAN – Bilgilerinize
sunulmuştur.
25. – İstanbul Milletvekili Ali Topuz’un, Plan ve Bütçe
Komisyonu üyeliğinden çekildiğine ilişkin önergesi (4/422)
Türkiye Büyük Millet
Meclisi Başkanlığına
Plan ve Bütçe Komisyonu
üyeliğinden istifa ediyorum.
Saygılarımla.  26
Ocak 1999
 Ali
Topuz
 İstanbul
BAŞKAN – Bilgilerinize
sunulmuştur.
26. – İstanbul Milletvekili Osman Kılıç’ın, İnsan
Haklarını İnceleme Komisyonu üyeliğinden çekildiğine ilişkin önergesi (4/423)
Türkiye Büyük Millet
Meclisi Başkanlığına
Halen üyesi bulunduğum
İnsan Haklarını İnceleme Komisyonundan istifa ediyorum.
Gereğini bilgilerinize arz
ederim.  25.1.1999
 Osman
Kılıç
 İstanbul
BAŞKAN – Bilgilerinize
sunulmuştur.
27. – İstanbul Milletvekili Osman Kılıç’ın, Tarım, Orman
ve Köyişleri Komisyonu üyeliğinden çekildiğine ilişkin önergesi (4/424)
Türkiye Büyük Millet
Meclisi Başkanlığına
Halen üyesi bulunduğum
Tarım, Orman ve Köyişleri Komisyonundan istifa ediyorum.
Gereğini bilgilerinize arz
ederim.  25.1.1999
 Osman
Kılıç
 İstanbul
BAŞKAN – Bilgilerinize
sunulmuştur.
28. – Erzurum Milletvekili Aslan Polat’ın, Plan ve Bütçe
Komisyonu üyeliğinden çekildiğine ilişkin önergesi (4/425)
Türkiye Büyük Millet
Meclisi Başkanlığına
Plan ve Bütçe Komisyonu
üyeliğinden istifa ediyorum.
Gereğini arz ederim.
 Aslan
Polat
 Erzurum
BAŞKAN – Bilgilerinize
sunulmuştur.
29. – Samsun Milletvekili Ayhan Gürel’in, Adalet
Komisyonu üyeliğinden çekildiğine ilişkin önergesi (4/426)
Türkiye Büyük Millet
Meclisi Başkanlığına
Adalet Komisyonu
üyeliğinden istifa ediyorum.
Gereğini saygılarımla arz
ederim.  26.1.1999
 Av.
Ayhan Gürel
 Samsun
BAŞKAN – Bilgilerinize
sunulmuştur.
30. – İçel Milletvekili Abdulbaki Gökçel’in, İçişleri
Komisyonu üyeliğinden çekildiğine ilişkin önergesi (4/427)
Türkiye Büyük Millet
Meclisi Başkanlığına
İçişleri Komisyonu
üyeliğinden istifa ediyorum.
Gereğini arz ederim.
Saygılarımla.
 Abdulbaki
Gökçel
 İçel
BAŞKAN – Bilgilerinize
sunulmuştur.
Gündemin "Özel
Gündemde Yer Alacak İşler" kısmına geçiyoruz.
III. – GENSORU, GENEL
GÖRÜŞME, MECLİS SORUŞTURMASI 
VE MECLİS ARAŞTIRMASI
A) GÖRÜŞMELER
1. –
İstanbul Milletvekili Halit Dumankaya ve 13 arkadaşı, Zonguldak Milletvekili
Necmettin Aydın ve 19 arkadaşı, Konya Milletvekili Veysel Candan ve 12
arkadaşı, Kocaeli Milletvekili Necati Çelik ve 23 arkadaşı, Kütahya
Milletvekili Emin Karaa ve 22 arkadaşı, İzmir Milletvekili Işın Çelebi ve 25
arkadaşı, Zonguldak Milletvekili Tahsin Boray Baycık ve 22 arkadaşı ve Hatay
Milletvekili Fuat Çay ve 25 arkadaşının, özelleştirme uygulamalarıyla ilgili
usulsüzlük ve yolsuzluk iddialarını araştırarak alınması gereken tedbirleri
tespit etmek amacıyla Meclis araştırması açılmasına ilişkin önergeleri ve
(10/49, 29, 40, 88, 98, 127, 150, 166) esas numaralı Meclis Araştırması
Komisyonu raporu (S. Sayısı : 743)
BAŞKAN – Şimdi, Genel
Kurulun 10.11.1998 tarihli 16 ncı Birleşiminde alınan karar gereğince, bu
kısmın birinci sırasında yer alan, özelleştirme uygulamalarıyla ilgili
usulsüzlük ve yolsuzluk iddialarını araştırarak alınması gereken tedbirleri
tespit etmek amacıyla Anayasanın 98 inci, İçtüzüğün 104 ve 105 inci maddeleri
uyarınca kurulmuş bulunan (10/19, 29, 40, 88, 98, 127, 150, 166) esas numaralı
Meclis araştırması komisyonunun 743 sıra sayılı raporu üzerindeki genel
görüşmelere başlayacağız.
Komisyon?.. Yok.
Görüşme ertelenmiştir. 
Gündemin "Seçim"
kısmına geçiyoruz.
IV. –
SEÇİMLER
A)
KOMİSYONLARDA BOŞ BULUNAN ÜYELİKLERE SEÇİM
1. – Plan ve
Bütçe Komisyonunda boş bulunan üyeliklere seçim
BAŞKAN – İktidar grubunda
ve oranlarda meydana gelen değişiklikler nedeniyle, Plan ve Bütçe Komisyonunda
boş bulunan ve Demokratik Sol Parti Grubuna düşen 20 üyelik için, Adana
Milletvekili İbrahim Yavuz Bildik, Adana Milletvekili Mehmet Büyükyılmaz, Balıkesir
Milletvekili Tamer Kanber, Bolu Milletvekili Mustafa Karslıoğlu, Burdur
Milletvekili Kâzım Üstüner, Bursa Milletvekili Hayati Korkmaz, İçel
Milletvekili Abdulbaki Gökçel, İstanbul Milletvekili Mehmet Aydın, İstanbul
Milletvekili Osman Kılıç, İstanbul Milletvekili Tahir Köse, İzmir Milletvekili
Atilla Mutman, İzmir Milletvekili Zerrin Yeniceli, Karabük Milletvekili Erol
Karan, Kocaeli Milletvekili Halil Çalık, Manisa Milletvekili Cihan Yazar,
Manisa Milletvekili Hasan Gülay, Samsun Milletvekili Ayhan Gürel, Tekirdağ
Milletvekili Bayram Fırat Dayanıklı, Uşak Milletvekili Mehmet Yaşar Ünal,
Zonguldak Milletvekili Tahsin Boray Baycık; Anavatan Partisine düşen 4 üyelik
için, İstanbul Milletvekili Refik Aras, Kahramanmaraş Milletvekili Esat Bütün,
Mardin Milletvekili Süleyman Çelebi, Samsun Milletvekili Biltekin Özdemir;
Doğru Yol Partisine düşen 3 üyelik için, Burdur Milletvekili Mustafa Çiloğlu,
Niğde Milletvekili Doğan Baran, Sakarya Milletvekili Ertuğrul Eryılmaz aday
gösterilmiştir.
Oylarınıza sunuyorum:
Kabul edenler... Kabul etmeyenler... Kabul edilmiştir.
Plan ve Bütçe Komisyonu
üyelerinin, 28 Ocak 1999 Perşembe günü saat 11.00'de komisyon salonunda
toplanarak, başkan, başkanvekili, sözcü ve kâtip seçimlerini yapmalarını rica
ediyorum. 
ÖNDER SAV (Ankara) – Sayın
Başkan, biraz önce, DSP Grubu adına, Plan ve Bütçe Komisyonuna düşen üyeleri
sayarken "20 üye" dediniz, tutanaklara da öyle geçmiş olabilir. 
TURHAN GÜVEN (İçel) – 25
olacak.
BAŞKAN – Sayın Sav, 5 üye
zaten mevcut.
ÖNDER SAV (Ankara) – Var
olana ekliyorsunuz.
BAŞKAN – Buna eklenen 20
üyenin ismini okuduk, mevcutları tekrar okumadık.
B) KOMİSYONLARA ÜYE SEÇİMİ 
1. – (9/38) esas numaralı Meclis Soruşturması Komisyonuna
üye seçimi
BAŞKAN – Sayın
milletvekilleri, şimdi, (9/38) ve (9/39) esas numaralı Meclis Soruşturması
Komisyonlarına üye seçimini yapacağız.
Meclis soruşturmasını
yürütecek komisyonların üyeleri, Anayasanın 100 üncü maddesine göre, siyasî
partilerin güçleri oranında verecekleri üye sayısının 3 katı olarak
gösterdikleri adaylar arasından, adçekme suretiyle tespit edilecektir.
Bu soruşturma
komisyonlarında Fazilet Partisi ve Anavatan Partisi 4'er, Doğru Yol Partisi 3,
Demokratik Sol Parti ve Cumhuriyet Halk Partisi 2'şer üyelikle temsil
edilecektir. 
Hatay Milletvekili Atilâ
Sav ve 54 arkadaşının, suç işlemek amacıyla teşekkül oluşturduğu ve bu eylemin
Türk Ceza Kanununun 313, 296, 240, 31 ve 33 üncü maddelerine uyduğu iddiasıyla,
İçişleri eski Bakanı Mehmet Ağar hakkında, Genel Kurulun 10.11.1998 tarihli 16
ncı Birleşiminde açılması kabul edilen (9/38) esas numaralı Meclis Soruşturması
Komisyonuna üye seçimine başlıyoruz.
Sayın milletvekilleri,
Cumhuriyet Halk Partisi Grubuna mensup 55 milletvekilinden 54'ü önergeyi
imzalamış olduklarından, Cumhuriyet Halk Partisince bu komisyona aday
gösterilemeyeceği, Başkanlıkça, adı geçen Grup Başkanlığına yazılı olarak
bildirilmiştir. Bu nedenle, diğer siyasî parti gruplarının, kendilerine düşen
üyelikler için, 3 katı olarak gösterdikleri adayların adlarını okutuyorum:
Suç işlemek amacıyla teşekkül
oluşturduğu ve bu eyleminin Türk Ceza Kanununun 313, 296, 240, 31 ve 33 üncü
maddelerine uyduğu iddiasıyla İçişleri eski Bakanı Mehmet Ağar hakkında kurulan
Meclis soruşturma komisyonu üyelikleri aday listesi (9/38)
(45)
Adı Soyadı  Seçim çevresi 
FP (12)
Cemalettin lafçı Amasya
Zülfikar Gazi Çorum
Naci Terzi  Erzincan
Avni Doğan Kahramanmaraş
Memduh Büyükkılıç Kayseri
Remzi Çetin Konya
Abdullah Gencer Konya
Yaşar Canbay Malatya
Mustafa Hasan Öz Ordu
Latif Öztek Samsun
Memet Emin Aydın Siirt
Bekir Sobacı Tokat
ANAP (12)
İlker Tuncay Ankara
Hüsnü Sıvalıoğlu Balıkesir
Zeki Çakan Bartın
Abbas İnceayan Bolu
Bülent Akarcalı İstanbul
Refik Aras İstanbul
Emin Kul İstanbul
Ahmet Kabil  Rize
Bülent Atasayan Kocaeli
Ömer Ertaş Mardin
Nabi Poyraz Ordu
Mustafa Bahri Kibar Ordu
DYP (9)
İ.Cevher Cevheri Adana
Bekir Aksoy Çorum
Abdülbaki Ataç Balıkesir
Cihan Paçacı Elazığ
Necmettin Dede Muş
Zeki Ertugay Erzurum
M.Sabri Güner Kars
Necati Çetinkaya Konya
Mehmet Ali Yavuz Konya
DSP (6)
Mehmet Aydın İstanbul
Hadi Dilekçi Kastamonu
Necdet Tekin Kırklareli
Hasan Gülay Manisa
Fikret Uzunhasan Muğla
Ayhan Gürel Samsun

BAŞKAN – Siyasî partilerin
gösterdikleri adayların adları dört ayrı torbaya konulmuştur. Her torbadan üçte
1 isim çekeceğiz. 
Adçekmeye, Fazilet
Partisince gösterilen adaylardan başlıyoruz: 
Remzi Çetin  Konya
Latif Öztek Samsun
Memet Emin Aydın Siirt

Zülfikar Gazi Çorum
Şimdi, Anavatan Partisi
Grubunun üyelerini tespit etmek için kura çekeceğiz:
Mustafa Bahri Kibar Ordu
Nabi Poyraz Ordu
Hüsnü Sıvalıoğlu Balıkesir
Abbas İnceayan Bolu
Şimdi, Doğru Yol Partisi
Grubunun üyelerini tespit etmek için kura çekeceğiz:
Necati Çetinkaya Konya
Bekir Aksoy Çorum
Cevher Cevheri Adana
Şimdi, Demokratik Sol
Parti Grubunun üyelerini tespit etmek için kura çekeceğiz:
Necdet Tekin Kırklareli
Hasan Gülay Manisa
(9/38) esas numaralı
Meclis Soruşturması Komisyonunun üye seçimi tamamlanmıştır.
Bu Komisyona seçilmiş
bulunan sayın üyelerin, 28 Ocak 1999 Perşembe günü saat 12.00'de, Halkla
İlişkiler Binası B Blok Alt Zemin 6 ncı Banko karşısındaki Meclis Soruşturması
Komisyonları Toplantı Salonunda toplanarak, başkan, başkanvekili, sözcü ve
kâtip seçimini yapmalarını rica ediyorum. 
2. – (9/39) esas numaralı Meclis Soruşturması Komisyonuna
üye seçimi
BAŞKAN – Balıkesir
Milletvekili İlyas Yılmazyıldız ve 57 arkadaşının, İzmit körfez geçiş projesi
ihalesinde ihale usul ve esaslarını ihlal ederek rekabet ortamının oluşmasını
önlediği, firma seçiminde yanlı davranarak devleti zarara uğratmak suretiyle
görevini kötüye kullandığı ve bu eylemlerinin Türk Ceza Kanununun 240 ıncı
maddesine uyduğu iddiasıyla Bayındırlık ve İskân eski Bakanı Yaşar Topçu
hakkında Genel Kurulun 10.11.1998 tarihli 16 ncı Birleşiminde açılması kabul
edilen (9/39) esas numaralı Meclis Soruşturması Komisyonuna üye seçimine
başlıyoruz. 
Siyasî partilerin
kendilerine düşen üyelikler için 3 katı olarak gösterdikleri adayların adlarını
okutuyorum:
İzmit körfez geçiş projesi
ihalesinde ihale usul ve esaslarını ihlal ederek rekabet ortamının oluşmasını
önlediği, firma seçiminde yanlı davranarak devleti zarara uğratmak suretiyle
görevini kötüye kullandığı ve bu eyleminin Türk Ceza Kanununun 240 ncı maddesine
uyduğu iddiasıyla Bayındırlık ve İskân Bakanı Yaşar Topçu hakkında kurulan
Meclis Soruşturması Komisyonu üyelikleri aday listesi (9/38)
(45)
Adı Soyadı 
Seçim Çevresi 
FP (12)
Yakup Budak Adana
Osman Hazer Afyon
Mehmet Altınsoy Aksaray
Hanifi Demirkol Eskişehir
Necati Çelik Kocaeli
Osman Pepe Kocaeli
Veysel Candan Konya
Nedim İlci Muş
Nezir Aydın Sakarya
Cevat Ayhan Sakarya
Maliki Ejder Arvas Van
Necmettin Aydın Zonguldak
ANAP (12)
Mehmet Ali Bilici Adana
Mahmut Bozkurt Adıyaman
Yaşar Eryılmaz Ağrı
Sami Küçükbaşkan Antalya
Mahmut Sönmez Bingöl
Feridun Pehlivan Bursa
Evren Bulut Edirne
Yusuf Pamuk İstanbul
Şadan Tuzcu İstanbul
Cemal Özbilen Kırklareli
Enis Sülün Tekirdağ
Şerif Bedirhanoğlu Van
DYP (9)
Veli Andaç Durak Adana
Hayri Doğan Antalya
Necmi Hoşver Bolu
Ahmet Uyanık Çankırı
Mustafa Kemal Aykurt Denizli
Mustafa Zeydan Hakkâri
Ahmet İyimaya Amasya
Mehmet Ali Yavuz Konya
Ertuğrul Eryılmaz Sakarya
DSP (6)
Mehmet Büyükyılmaz Adana
Cafer Tufan Yazıcıoğlu Bartın
Abdulbaki Gökçel İçel
Mehmet Aydın İstanbul
Osman Kılıç İstanbul
Çetin Bilgir Kars
CHP (6)
Ali Dinçer Ankara
Metin Arifağaoğlu Artvin
Ali Haydar Şahin Çorum
Mustafa Yıldız Erzincan
Mehmet Moğultay İstanbul
Ahmet Güryüz Ketenci İstanbul
BAŞKAN – Siyasî partilerin
gösterdikleri adayların adları 5 ayrı torbaya konulmuştur; her torbadan üçte 1
isim çekeceğiz. 
Adçekmeye, Fazilet
Partisince gösterilen adaylardan başlıyoruz.
Osman Pepe Kocaeli
Yakup Budak Adana

Osman Hazer Afyon
Hanifi Demirkol Eskişehir
Şimdi, Anavatan Partisi
Grubunun üyelerini tespit etmek için kura çekeceğiz:
Mahmut Bozkurt Adıyaman
Yaşar Eryılmaz Ağrı
Cemal Özbilen Kırklareli
Enis Sülün Tekirdağ
Şimdi, Doğru Yol Partisi
Grubunun üyelerini tespit etmek için kura çekeceğiz: 
Ahmet Uyanık Çankırı
Veli Andaç Durak Adana
Mehmet Ali Yavuz Konya
Şimdi, Demokratik Sol
Parti Grubunun üyelerini tespit etmek için kura çekeceğiz: 
Osman Kılıç İstanbul
Mehmet Aydın İstanbul
Şimdi, Cumhuriyet Halk
Partisi Grubunun üyelerini tespit etmek için kura çekeceğiz: 
Ahmet Güryüz Ketenci İstanbul
Mehmet Moğultay İstanbul
(9/39) esas numaralı
Meclis Soruşturması Komisyonunun üye seçimi tamamlanmıştır. 
Bu Komisyona seçilmiş
bulunan sayın üyelerin, 28 Ocak 1999 Perşembe günü saat 14.00'te, Ana Bina
Genel Evrak karşısındaki Meclis Araştırması ve Soruşturması Komisyonları
Toplantı Salonunda toplanarak, başkan, başkanvekili, sözcü ve kâtip seçimini
yapmalarını rica ediyorum. 
A) KOMİSYONLARDA BOŞ BULUNAN ÜYELİKLERE SEÇİM (Devam)
2. – (9/29) esas numaralı Meclis Soruşturması
Komisyonunda boş bulunan üyeliğe seçim
BAŞKAN – Denizcilik
Müsteşarlığına ait bazı işlerin ihalelerinde ve personel alımıyla ilgili
konularda görevini kötüye kullanma, ihaleye fesat karıştırma ve evrakta
sahtecilik suçlarını işlediği iddiasıyla Devlet eski Bakanı Burhan Kara
Hakkında kurulan (9/29) esas numaralı Meclis Soruşturması Komisyonunda boş bulunan
ve Cumhuriyet Halk Partisi Grubuna düşen 1 üyelik için seçim yapacağız. 
Cumhuriyet Halk Partisi
Grubunun 1 üyelik için 3 kat olarak gösterdiği adayların adlarını okuyorum: 
Ali Haydar Şahin  Çorum
Zeki Çakıroğlu Muğla
Mahmut Işık Sıvas
Adayların adları torbaya
konulmuştur; torbadan 1 isim çekeceğiz:
Mahmut Işık Sıvas
3. – (9/31) esas numaralı Meclis Soruşturması
Komisyonunda boş bulunan üyeliğe seçim
BAŞKAN – Sosyal Sigortalar
Kurumu Genel Müdürlüğünce 1996 Aralık ayında gerçekleştirilen personel
sınavında usulsüzlük yapılmasına yol açarak görevini kötüye kullandığı
iddiasıyla Çalışma ve Sosyal Güvenlik eski Bakanı Necati Çelik hakkında kurulan
(9/31) esas numaralı Meclis Soruşturması Komisyonunda boş bulunan ve Anavatan
Partisi Grubuna düşen 1 üyelik için seçim yapacağız. 
Anavatan Partisi Grubunun
1 üyelik için 3 kat olarak gösterdiği adayların adlarını okuyorum:
Hüsnü Sıvalıoğlu Balıkesir
Abbas İnceayan Bolu
Naim Geylani Hakkâri
Adayların adları torbaya
konulmuştur; torbadan 1 isim çekeceğiz:
Abbas İnceayan  Bolu
4. – (9/27) esas numaralı Meclis Soruşturması
Komisyonunda boş bulunan üyeliğe seçim
BAŞKAN – Başbakanlık
örtülü ödeneğini 1050 sayılı Muhasebei Umumiye Kanununun 77 nci maddesine
aykırı bir şekilde harcamak suretiyle Hazineyi zarara uğrattıkları iddiasıyla
eski Başbakan Tansu Çiller ile Maliye eski Bakanı İsmet Attila haklarında
kurulan (9/27) esas numaralı Meclis Soruşturması Komisyonunda boş bulunan ve
Anavatan Partisi Grubuna düşen 1 üyelik için seçim yapacağız.
Anavatan Partisi Grubunun
1 üyelik için 3 kat olarak gösterdiği adayların adlarını okuyorum:
İrfan Köksalan Ankara
İlker Tuncay Ankara
Metin Emiroğlu Malatya
Adayların adları torbaya
konulmuştur; torbadan 1 isim çekeceğiz:
Metin Emiroğlu Malatya
İzmit körfez geçiş projesi
ihalesinde devletin zarara uğratılmasına göz yumarak görevini kötüye kullandığı
iddiasıyla eski Başbakan Mesut Yılmaz hakkında kurulan (9/33) esas numaralı
Meclis Soruşturması Komisyonu bugüne kadar, görev bölümü yapamamıştır. Bu
Komisyona seçilmiş bulunan sayın üyelerin, 28 Ocak 1999 Perşembe günü saat
12.00'de, Ana Bina Genel Evrak karşısındaki Meclis Araştırması ve Soruşturması
Komisyonları Toplantı Salonunda toplanarak, başkan, başkanvekili, sözcü ve
kâtip seçimini yapmalarını rica ediyorum.
Sosyal Sigortalar Kurumu
Genel Müdürlüğünce 1996 yılında özürlülerin memurluğa alınması için açılan
sınavda mevzuata aykırı ve usulsüz işlemler yapılmasına göz yumarak görevini
ihmal ettiği ve kötüye kullandığı iddiasıyla Çalışma ve Sosyal Güvenlik eski Bakanı
Mustafa Kul hakkında kurulan (9/34) esas numaralı Meclis Soruşturması Komisyonu
da bugüne kadar görev bölümü yapamamıştır. Bu Komisyona seçilmiş bulunan sayın
üyelerin, 28 Ocak 1999 Perşembe günü saat 11.00'de, Halkla İlişkiler Binası B
Blok, Alt Zemin, 6 ncı Banko karşısındaki Meclis Soruşturması Komisyonları
Toplantı Salonunda toplanarak, başkan, başkanvekili, sözcü ve kâtip seçimini
yapmalarını rica ediyorum.
Meclis soruşturması
komisyonları toplantı gün ve saatleri, ayrıca ilan tahtalarına da asılmıştır.
Sayın milletvekilleri,
şimdi, gündemin "Kanun Tasarı ve Teklifleriyle Komisyonlardan Gelen Diğer
İşler" kısmına geçiyoruz.
Önce, yarım kalan işlerden
başlıyoruz.
V. – KANUN
TASARI VE TEKLİFLERİYLE KOMİSYONLARDAN 
GELEN DİĞER
İŞLER
1. – Kütahya
Milletvekili Mustafa Kalemli, Anavatan Partisi Genel Başkanı Rize Milletvekili
Mesut Yılmaz, Doğru Yol Partisi Genel Başkanı İstanbul Milletvekili Tansu
Çiller, Demokratik Sol Parti Genel Başkanı İstanbul Milletvekili Bülent Ecevit,
Cumhuriyet Halk Partisi Genel Başkanı Antalya Milletvekili Deniz Baykal ile 292
milletvekilinin; Türkiye Cumhuriyeti Anayasasının 83 üncü Maddesinin
Değiştirilmesine Dair Kanun Teklifi ve Anayasa Komisyonu raporu (2/676) (S.
Sayısı : 232)
BAŞKAN – Türkiye
Cumhuriyeti Anayasasının 83 üncü Maddesinin Değiştirilmesine Dair Kanun
Teklifinin ikinci müzakeresine başlayacağız.
Komisyon?.. Burada.
Hükümet?.. Yok.
Görüşme, bir defaya mahsus
olmak üzere ertelenmiştir.
ÖNDER SAV (Ankara) –
Hükümete gerek yok efendim.
BAŞKAN – Var efendim!
ÖNDER SAV (Ankara) –
Üstelik, Hükümet kaç kez arandı burada, bulunamadı.
BAŞKAN – Sayın Sav, açıp
okursanız, İçtüzüğümüzün 62 nci maddesi, bütün görüşmelerde, Hükümetin temsil
edilememesi halinde, görüşmenin bir defaya mahsus ertelenmesini öngörüyor.
ÖNDER SAV (Ankara) –
Efendim, bu tutumunuz yanlış.
BAŞKAN – Efendim, İçtüzük
konusunda bir itirazınız varsa...
ÖNDER SAV (Ankara) – Var.
BAŞKAN – ...istirham
ediyorum, içtüzük değişikliği için bir girişimde bulununuz.
ÖNDER SAV (Ankara) – Bu
tutumunuz usule de aykırı.
ÜLKÜ GÜNEY (Bayburt) –
Hayır efendim, hayır; doğru.
BAŞKAN – Sayın Sav, ben
her iddianızı ciddiye alabilirim...
ÖNDER SAV (Ankara) –
Hükümet...
BAŞKAN – İstirham
ediyorum... Bir dakika...
ÖNDER SAV (Ankara) – Daha
önce Hükümet bir kez arandı, bulunamadı.
BAŞKAN – Ne zaman efendim?
ÖNDER SAV (Ankara) –
Sanıyorum...
BAŞKAN – Bugüne kadar,
bütün görüşmelerde, komisyon olmadığı için görüşme ertelendi. İlk defa komisyon
var; ama, Hükümet yok. İçtüzüğümüzün 62 nci maddesi -okuduğumu anladığımı ve
bugüne kadar da, sizin de hiç itirazınıza konu olmayacak şekilde, defalarca,
aynı uygulamayı bizzat ben ve diğer arkadaşlarımın yaptığını biliyorum- şöyle:
"Her görüşmenin başından sonuna kadar, Hükümet adına görüş bildirmek üzere
Başbakan veya ilgili bakan veya zorunlu hallerde yetkilendirilmiş birinci
derecede sorumlu daire amirlerinden bir kamu görevlisi hazır bulunur. Bu
kimseler görüşmenin başında hazır değillerse, o konudaki görüşme bir defalık
gelecek birleşime bırakılır."
ÖNDER SAV (Ankara) –
Sanıyorum, ilk görüşme...
BAŞKAN – Efendim, lütfen,
İçtüzüğün açık hükmü üzerinde...
ÖNDER SAV (Ankara) – Bir
dakika... Bir dakika... Ben de bir grup başkanvekili olarak düşüncemi
söylüyorum...Usul...
BAŞKAN – Açmıyorum
efendim, söz de vermiyorum. İçtüzüğün son derece açık olan bir hükmü üzerinde,
böylesine bir konuyu...
ÖNDER SAV (Ankara) – Geçen
defa, Hükümet...
BAŞKAN – ...Genel Kurulun
da henüz bunu görüşmeye sayısal olarak hazır olmadığı, dolayısıyla, görüşmeye
başladığımız sırada, reddedileceği belli olduğu bir yerde, polemik konusu
yapmak da istemiyorum.
ÖNDER SAV (Ankara) – O
ayrı bir konu.
ALTAN ÖYMEN (İstanbul) –
Sayın Başkan...
2. – Bayburt
Milletvekili Ülkü Güney ve Ankara Milletvekili Yücel Seçkiner’in, 1076 sayılı
Yedek Subaylar ve Yedek Askerî Memurlar Kanunu ile 1111 sayılı Askerlik
Kanunlarında Değişiklik Yapılması Hakkında Kanun Teklifi ve İçtüzüğün 37 nci
maddesine göre doğrudan gündeme alınma önergesi (2/669) (S. Sayısı : 338)
BAŞKAN – Bayburt
Milletvekili Ülkü Güney ve Ankara
Milletvekili Yücel Seçkiner'in... (CHP sıralarından sıra kapaklarına vurmalar,
gürültüler)
ÖNDER SAV (Ankara) – O
ayrı bir konu... Usule aykırı bir uygulama yapıyorsunuz.
BAŞKAN – ...1076 sayılı
Yedek Subaylar ve Yedek Askerî Memurlar Kanunu ile 1111 Sayılı Askerlik
Kanunlarında Değişiklik Yapılması Hakkında Kanun Teklifi, maddeleri üzerindeki
önergelerle birlikte... 
BÜLENT H. TANLA (İstanbul)
– Kamuoyunun çok hassas olduğu bir konuyu konuşuyoruz Sayın Başkan.
BAŞKAN – ...geçen
birleşimde İçtüzüğün 88 inci maddesine göre komisyona geri verilmişti... 
BÜLENT H. TANLA (İstanbul)
– Sayın Başkan, neyi kaçırıyorsunuz kamuoyunun gözünden?
BAŞKAN – ...Komisyon,
raporunu henüz vermediğinden, teklifin müzakerelerini erteliyoruz.
BÜLENT H. TANLA (İstanbul)
– Yakışmıyor size!.. Yakışmıyor!..
BAŞKAN – Kamu Görevlileri
Sendikaları Kanunu... (CHP sıralarından gürültüler)
EROL ÇEVİKÇE (Adana) –
Sayın Başkan, size yakışmıyor. Sayın Önder Sav'ı dinleyiniz. 
BAŞKAN – Efendim, dinledim
ve cevabımı verdim. 
EROL ÇEVİKÇE (Adana) –
Cevap vermediniz. 
ALTAN ÖYMEN (İstanbul) –
Ben bir maruzatta bulunmak istiyorum Sayın Başkan.
BAŞKAN – Sayın Öymen,
konuyu geçtik. 
EROL ÇEVİKÇE (Adana) –
Hayır efendim, geçemezsiniz. Hakkınız yok; yapmayın.
ALTAN ÖYMEN (İstanbul) –
Hayır efendim. Genel olarak, İçtüzüğün 63 üncü maddesiyle...
EROL ÇEVİKÇE (Adana) –
Size yakışmıyor...
BAŞKAN – Sayın Çevikçe,
sizin burada böyle bir hakkınız yok. Lütfen, yerinize oturur musunuz...
EROL ÇEVİKÇE (Adana) –
Nasıl yok Sayın Başkan?! Sayın Grup Başkanvekili konuşuyor. 
BAŞKAN – Sayın Sav
söyleyeceğini söyledi; ben de İçtüzüğü okudum ve İçtüzüğün uygulaması, kimsenin
keyfî takdirinde değildir; benim de değildir.
ÖNDER SAV (Ankara) – Ama,
benim sözümü tamamlatmadınız ki... Birinci görüşmede bu konu halloldu; burada,
Hükümetin aranmayacağı karara bağlandı. Sizin, belleğinizi tazelemenizi
istiyorum ben.
BAŞKAN – Neyi tazelememi
istiyorsunuz?
ÖNDER SAV (Ankara) –
Belleğinizi tazelemenizi istiyorum. 
Birinci görüşmede bu konu
halloldu; Hükümetin aranmayacağı karara bağlandı. 
BAŞKAN – O, birinci
görüşme; bu, ikinci görüşme.
ÖNDER SAV (Ankara) –
Gelenek teessüs etmiştir.
BAŞKAN – Sayın Sav,
birinci görüşme ile ikinci görüşmenin kabul sayılarında dahi değişiyor olay. 
ÖNDER SAV (Ankara) –
Biliyorum efendim.
BAŞKAN – Biliyorsunuz; o
zaman, birinci görüşme ile ikinci görüşmenin arasındaki farkı herhalde takdir
edersiniz; bir ve iki arasında bir fark var.
ÖNDER SAV (Ankara) – Ben,
okuduğum metinleri, bir hukukçu hassasiyetiyle, en az sizin kadar anlayabilecek
bir insanım. Birinci görüşmedeki durum da bellidir. Hükümetin aranmayacağı da,
burada tutanaklara geçmiştir. Uygulamanız yanlıştır. 
VI. – USUL HAKKINDA GÖRÜŞMELER
1. – Anayasa değişikliği tekliflerinin ikinci kez
görüşülmesi sırasında hükümetin TBMM Genel Kurulunda temsil edilmesi
zorunluluğunun bulunup bulunmadığı hakkında
ALTAN ÖYMEN (İstanbul) –
Sayın Başkan, 63 üncü maddeye göre -Başkanı usule uymaya davet etme maddesine
göre- tutumunuzla ilgili söz rica ediyorum; müsaade ederseniz arz edeyim. 
BAŞKAN – Benim tutumum
usule tümüyle uygun; ama, sırf, bunu yanlı bir tutum olarak değerlendirmeyin
diye bu sözü veriyorum size. 
Buyurun.
ALTAN ÖYMEN (İstanbul)
–Sayın Başkan, sayın arkadaşlarım; 63 üncü maddeye göre söz istedim.
Böyle münakaşalı bir durum olduğu zaman, Sayın Başkanın bir görüşme açarak,
çeşitli görüşlere burada yer vermesi imkânı vardır, bu imkânı kullanırsa iyi
olur. Bunun gerekçesi de şudur: Bir tartışma var, ben size, 19.11.1997
tarihinde anayasa değişikliği önerilerinin ilk görüşmesi sırasında o zamanki
Başkanın kürsüden yaptığı konuşmayı okuyorum:
Elimdeki tutanağa göre
"...Anayasanın 83 üncü maddesinin Değiştirilmesine Dair Kanun Teklifi ve
Anayasa Komisyonu raporu" diye, gündem maddesi okunuyor, okunduktan sonra:
"Başkan – ...Anavatan
Partisi Genel Başkanı Rize Milletvekili Mesut Yılmaz, Doğru Yol Partisi Genel
Başkanı İstanbul Milletvekili Tansu Çiller, Demokratik Sol Parti Genel Başkanı
İstanbul Milletvekili Bülent Ecevit, Cumhuriyet Halk Partisi Genel Başkanı
Antalya Milletvekili Deniz Baykal ile 292 Milletvekilinin; Türkiye Cumhuriyeti
Anayasasının 83 üncü Maddesinin Değiştirilmesine Dair Kanun Teklifi ve Anayasa
Komisyonu Raporunun müzakeresine başlıyoruz.
Komisyon?.. Burada.
Efendim, geçen defa
Hükümet bulunmamıştı. Hükümetin bulunmasına da gerek yok, bu konuda tartışma
açmaya da gerek yok. Bu, zaten, Anayasanın 175 inci maddesine göre, Meclisin
yapacağı bir şeydir. İçtüzüğün 62 nci maddesine göre, Hükümet, görüş bildirmek
üzere o sırada bulunuyor. Anayasanın kabulü ve değiştirilmesi hususunda
Hükümetin bildireceği bir görüş de bulunmadığından, Hükümeti aramıyoruz.
Şimdi, Komisyon raporunun
okunup okunmaması hususunu oylarınıza sunacağım: Komisyon raporunun okunmasını
kabul edenler..."
Şimdi, bu, birinci görüşmede
böyledir; ikinci görüşmede böyle olmadığını gösterecek herhangi bir İçtüzük
hükmü, maddesi de yoktur, herhangi bir içtihat da yoktur. 
ÖNDER SAV (Ankara) – Bunu
böyle uygulamak için Uluç Gürkan olmak lazım!.. Ancak Uluç Gürkan uygular
böyle!..
ALTAN ÖYMEN (Devamla) –
Onun için, anayasa değişikliğinin görüşülmesi, malum, iki defa görüşmeye
tabidir ve tamamen ayrı bir usule tabidir. Şimdi, bu ayrı usulün başlangıcında
Hükümeti aramaya gerek yokken, ikinci görüşmede Hükümetin aranmasına gerek olduğunu
öne sürmenin mantıkla da bir ilgisi yoktur. Ne bir yasal dayanağı var,
İçtüzüksel dayanağı var ne de mantıkla ilgisi var. Bu bakımdan, şimdi ben bu
görüşü belirtiyorum; Başkanın bu görüşe karşı görüşü de olabilir; ama, burada
diğer arkadaşlarımın, grupların görüşleri de olabilir ve bu anayasa değişikliği
görüşmesinin de başlaması lazımdır. Anayasa değişikliği görüşmesi 19.11.1997
tarihinde başlamış; onüç aydan fazla zaman geçmiş arkadaşlar. Birinci görüşme
yapılmış, ikinci görüşme yapılmamış ve bu görüşme, büsbütün güncel hale gelmiş;
çünkü, son malum aklama anlaşmasından sonra partiler arasında gerekçe olarak
denilmiş ki: "Biz bu anlaşmayı yaptık; çünkü, siyaseten istismar
ediliyordu bu soruşturma önergeleri; ama, bu boşluğu kapatmak için biz, 83 üncü
maddeyi derhal değiştireceğiz." Anavatan Partisi Grup Başkanvekili Sayın
Ülkü Güney söylemiş; 4 Aralık günü "bir hafta içinde değiştireceğiz"
demiş. O zamandan bu zamana yedi hafta geçmiş, hâlâ bir şey yok. Bu derece
aktüel hale gelmiş bir konuyu -bir de 101 inci madde var, onun için de aynı
şeyleri söylemiştir, o ayrı bir konu ama- herhangi bir şekilde savsaklamak, hem
İçtüzük hukukumuza aykırıdır hem mantığa aykırıdır hem de bu konunun artık bir
sonuca bağlanmasını bekleyen kamuoyuna karşı saygısızlıktır. 
Bu hususu dikkatinize arz
ediyorum ve bu konuda görüşme açılmasını rica ediyorum. 
Saygılarımla. (CHP
sıralarından alkışlar)
ÜLKÜ GÜNEY (Bayburt) –
Sayın Başkan...
BAŞKAN – Buyurun Sayın
Güney.
ÜLKÜ GÜNEY (Bayburt) –
Sayın Başkan, sayın sözcü konuşmasında, bizim de Anayasanın 83 üncü maddesini
değiştirmek istediğimizi, bunun bir an evvel değiştirilmesi gerektiğini ifade
ettiler. Doğrudur; biz bunu her yerde, her platformda söyledik; ama, bu, Meclis
İçtüzüğünü zorlamak, buradaki yönetimi zorlayarak bir noktaya gelmek demek
değildir. Yaptığınız uygulama doğrudur. O ayrıdır, bu ayrıdır; bunu lütfen
karıştırmayın... (CHP sıralarından "Nasıl ayrı" sesleri) 
BAŞKAN – Efendim, lütfen,
yerinizden konuşmayın...
Sayın Güney, teşekkür
ediyorum...
ÜLKÜ GÜNEY (Bayburt) – Bu
karıştırılmasın. Burada çıkıp da, eskiye dönüp, şu oldu bu oldu, diye polemik
yapmakla hiçbir yere varamazsınız.
BAŞKAN – Sayın Güney,
teşekkür ediyorum... 
ADNAN KESKİN (Denizli) –
Anlaşıldı Başkan... Bunun gerekçesi yok
da, siyasî gerekçesi var bu işin. 
BAŞKAN – Sayın Keskin, bir
kişiye daha tutumum aleyhinde söz verebilirim; eğer söyleyecek bir şeyiniz
varsa, buyurun kürsüye. 
ADNAN KESKİN (Denizli) –
Yok benim söyleyeceğim; ben buradan söylüyorum. 
BAŞKAN – Hayır; kürsüye
çıkmayınca, yerinizden konuşmanız çok doğru olmuyor. 
ÖNDER SAV (Ankara) – Sayın
Başkan...
BAŞKAN – Buyurun Sayın
Sav. 
ÖNDER SAV (Ankara) – Sayın
Başkan, Yüce Meclisin değerli üyeleri; gerçekten, bugün, bir hukuk trajedisi,
bir anayasa trajedisi, bir içtüzük trajedisi yaşıyoruz; ne yazık ki, bu
trajedinin yaratıcısı da, bugün oturumu yöneten Meclis Başkanvekilimiz oldu; doğrusu,
kendisinden böyle bir yönetimi hiç beklemiyordum. 
Belleğim beni yanıltmadı;
Sayın Öymen'in okumuş olduğu Meclis tutanağı, anayasa değişiklikleri konusunda
Hükümetin aranmayacağını çok açık bir şekilde ortaya koyuyor. Bu durum böyle
iken, Hükümetin aranması, bu konunun görüşülmemesinin istenmesiyle eşdeğerdir.
Ne yazık ki, Hükümetin daha ilk defa arandığı gün, çok iddialarla kurulan, tek
başına Türkiye'yi yöneteceği iddiasıyla gelen bir hükümetin, maalesef hiçbir
bakanı şu sıralarda mevcut değil. (CHP sıralarından alkışlar) Bir bakan vardı
bu sırada, sanıyorum, Kanunlar Müdürü gelip bizle görüştükten sonra, o bakan da
bir işaret üzerine ışınlandı ve Meclis salonunu terk etti, ne böyle hükümet
etmekle mesafe alınır ne böyle Meclis yönetmekle mesafe alınır. Her şeyin bir
yakışanı vardır, bir kuralı vardır, hukuk ölçüleri içerisinde değerlendirilmesi
gereken yönü vardır. Hele hele, Sayın Başkanın kendisinin hatasını zımnen
kavrayıp da "efendim, zaten anayasa değişikliğini sağlayacak bir çoğunluk
da bu salonda görünmüyor" şeklindeki iddiası da bir başka aczin ifadesi
oluyor. Biz, Türkiye Büyük Millet Meclisinde, önce, birtakım kurallar konusunda
anlaşmalıyız, ortak dili kullanmalıyız. Ortak dili kullanamıyorsak, şimdi
yaşadığımız türden kargaşalar olur. 
Beni en çok üzen
konulardan biri de, bir grubumuzun değerli başkanvekilinin "dün dündür,
bugün bugün" felsefesiyle, İçtüzüğü, Anayasayı ve Meclis uygulamalarını
bir kenara bırakmasıdır. Biz burada, birbirimizle belli konular üzerinde
uzlaşıp anlaşarak belli sorunları çözmeye çalışıyoruz. Belki, oturumu yöneten
Meclis Başkanvekilinin söz vermeme, konuyu yanlış yorumlama, konuyu saptırma
adı altındaki gerekçelerinden yola çıkılarak bugünkü görüşme engellenebilir;
ama, anayasa değişikliği, yasaların görüşülmesinde gündemin ilk sırasını
tuttuğu sürece, bugün, belki "hükümet yoktur" mantığıyla
geçiştirilebilir; ama, gelecekte, üzerinde uzlaşılan, anlaşılan kimi kanunların
görüşülmesine sıra geldiği zaman da, bu anayasa değişikliğiyle ilgili -83 üncü
madde değişikliğiyle ilgili- konu tekrar önümüze gelir; bunu burada konuşur,
tartışırız. 
Uzun söze gerek yok;
bugün, otuzbeş yıllık hukukçu yaşamımda, Anayasayı da çok iyi yorumladığını,
İçtüzüğü de çok iyi yorumladığını iddia eden bir hukukçu olarak, bugünkü
yönetimi üzüntüyle izlediğimi tutanaklara geçirtmek istiyorum.
Saygılar sunuyorum. (CHP
sıralarından alkışlar)
BAŞKAN – Teşekkür ediyorum
Sayın Sav.
Öncelikle şunu
vurgulayayım: Söz vermeme tarzı bir eğilimim olmadı. Söz istemi -başka bir
konuya geçtiğim zaman- Sayın Öymen tarafından ifade edildiği an verdim. Siz,
sadece yerinizden müdahale ettiniz; İçtüzüğün 63 üncü maddesi gereğince tutumum
hakkında bir görüşme açılması talebinde bulunmadınız. Onun için, maksadı aşan
-tutumumla ilgili- bir beyanınız olduğunu kabul ediyorum. Söz vermemek diye bir
görüşüm yok. Benim verdiğim söz sayesinde kürsüye çıkarak konuşabildiniz. 
ÖNDER SAV (Ankara)
–Tutanaklara bakılırsa, benim arada söz istediğim anlaşılır. 
BAŞKAN – Yerinizden
konuştunuz; kürsüye gelip söz istemediniz. Söz istemeniz, Sayın Öymen'in
belirttiği gibi, 63 üncü maddeye göre tutumum hakkında olursa, onu açarım veya
açmam; nitekim, talep edildiğinde açtım; ama, herhangi bir milletvekili
herhangi bir oturumda "söz istiyorum" dediği zaman söz vermek diye
bir usulümüz olmadığı, İçtüzüğümüzü ve Anayasayı bilen saygın bir Grup
Başkanvekili olarak en iyi sizin tarafınızdan takdir edilmeli. 
İçtüzüğün ve Anayasanın
yorumuna gelince: Hükümetin temsil edilip edilmemesi konusunda, hem Anayasa
bakımından hem İçtüzük bakımından hem de bugüne kadarki bütün uygulamalar ve bu
görüşmenin birinci uygulaması bakımından, sadece, yoruma hiç tereddüt bırakmayacak
hükümleri okuyacağım. 
Anayasanın 175 inci
maddesinin ikinci fıkrası: "Anayasanın değiştirilmesi hakkındaki
tekliflerin görüşülmesi ve kabulü, bu maddedeki kayıtlar dışında, kanunların
görüşülmesi ve kabulü hakkındaki hükümlere tabidir." Anayasa
değişikliğinin görüşülmesi, Anayasa bakımından da -aynı şekilde, İçtüzüğümüzün
93 üncü maddesinde de yazılı olduğu biçimde- farklı değildir Sayın Öymen'in ve
Sayın Sav'ın burada iddia ettiği gibi; aynen, kanunların görüşülmesi usulüne
tabidir. Nitekim, Anayasanın bu hükmü de, İçtüzüğümüzün 93 üncü maddesinde
"Anayasa değişiklik teklifleri, diğer kanun tasarı ve tekliflerinin
görüşülmesindeki usule tabidir" denilmektedir. Onun için, Sayın Sav izin
versinler, ben, bu konuda, hükümeti ararken, kendileri bu açık sözü, kanunların
görüşülmesi ile anayasa değişikliği görüşmelerinin aynı olması dolayısıyla
benim hükümeti arama mecburiyetimi, nasıl bir yorumla olayın istismarı olarak
değerlendirdiğini bana ayrıca anlatabilir; ama, hiçbir yoruma yer bırakmayacak
bir açıklıkta hükümeti aramak zorundaydım. 
Hükümetin arandığında, bir
defaya mahsus ertelenmesi, ertelenmemesi_ Nitekim, bu konuda Sayın Kamer Genç,
birinci görüşmeler sırasında bir tereddüde düşmüş, bu Genel Kurulda bir
tartışma yapılmış. 6 Kasım 1997 günü 11 inci Birleşimde, birinci görüşmeler sırasında,
komisyon var, hükümet yok. Bazı tereddütler var -Sayın Öymen'in okuduğu gibi-
burada, hükümet temsil edilmeli mi edilmemeli mi? Bazı üyelerimiz yerlerinden
usul hakkında görüşlerini belirtmişler, Sayın Öymen onları okumadı.
ALTAN ÖYMEN (İstanbul) –
Şimdi, okuyabilirim.
BAŞKAN – Bir dakika
efendim_ Ve Başkanın kararı: "Hükümet bulunmadığından bir defaya mahsus
ertelendi." Bu erteleme, bu açıdan yeni bir icat; benim olayları
çarptırmam, İçtüzüğü ihlal etmem, iğfal etmem anlamına gelmiyor. 
İkinci görüşme, birinci
görüşmenin devamıdır gibi bir görüş ileri sürülebilir, onu, saygıyla, bir usul
tartışması olarak kabul ederim; ama, takdir edin, hükümetin aranıp aranmaması
konusunda Anayasada ve İçtüzükte açık yazılı, yoruma hiç yer vermeyen hükümler
varken, Anayasa değişiklik teklifinin bu birinci görüşmesinde hükümetin temsil
edilip edilmemesi aranıp, bir defaya mahsus ertelenmesi, Türkiye Büyük Millet
Meclisi uygulaması olarak yapılmışken, başlamışken, herhalde, sizin ilk itirazlarınızı
ciddîye alamazdım, ciddî bulamazdım. 
İkinci görüşme ile birinci
görüşmenin aynı olup olmaması konusu: Bugüne kadar uygulama yok; ama, şimdi
gördüğünüz gibi, dersimizi çalışarak çıktık bu kürsüye. Benim eğilimim, ikinci
görüşme ile birinci görüşmenin birbirinden çok farklı olduğudur. Niçin farklı
olduğu; çünkü, anayasa değişiklikleri iki kere görüşülür derken, birinci
görüşme ile ikinci görüşmenin arasına süre koyuyor; bir; fark, yepyeni bir
görüşme. 
İki; oylamalarda kabul
veya ret sayılarının miktarlarını, sayısal değerlerini değiştiriyor; bütünüyle
bir fark. 
Üç; değişiklik
önergelerinin görüşülmesi için ayrı bir usul getiriyor; yani, birinci görüşme
ile ikinci görüşmenin usulleri de birbirinden farklı. 
Onun için, ikinci
görüşmeye başlarken, bütün hukukçu arkadaşlarımla konuşarak, tartışarak bir
değerlendirme yaptım ve ikinci görüşmede de gerekirse -böyle bir olay
yaşayacağımızı da bilmiyordum; ama, tamamen hazırdık, fikren, hukuken ve
Türkiye Büyük Millet Meclisinin bugüne kadarki uygulamaları bakımından- bu
açıdan, bir defaya mahsus olarak ertelenmesi yolunda bir kanaatimiz oluşmuştu.
Bunun, hiçbir yerden hiçbir şey kaçırmak anlamına gelmediğini ve Sayın Sav'ın
söylediği gibi, bir aczin ifadesi de olmadığını vurgulamak isterim. Buradaki sayısal
değerler de, benim bir yanlışımı örtbas etme gayreti değil, olsa olsa,
Meclisteki şu anki manzara, sadece ve sadece, bu konuda, kimin, ne kadar samimî
olduğunun bir ifadesidir.
Saygılar.
TUNCAY KARAYTUĞ (Adana) –
Oylayın...
BAŞKAN – Bunun için,
oylamaya da başvurmayacağım; İçtüzük ve Anayasa çok açık.
V. – KANUN TASARI VE TEKLİFLERİYLE KOMİSYONLARDAN
GELEN DİĞER İŞLER (Devam)
3. – Kamu
Görevlileri Sendikaları Kanunu Tasarısı ile Antalya Milletvekili Deniz Baykal
ve 39 arkadaşının, İstanbul Milletvekili Gürcan Dağdaş ve 6 arkadaşının,
Trabzon Milletvekili Yusuf Bahadır ve 9 arkadaşının, İstanbul Milletvekili
Ercan Karakaş ve 7 arkadaşının aynı mahiyetteki kanun teklifleri ve İstanbul
Milletvekili Ercan Karakaş ve 2 arkadaşının İşçi ve Memur Emeklileri ile
Bunların Dul ve Yetimlerinin Sendikalaşmasına İlişkin Kanun Teklifi ve Sağlık,
Aile, Çalışma ve Sosyal İşler ve Plan ve Bütçe komisyonları raporları (1/702,
2/224, 2/929, 2/1000, 2/1023, 2/1024) (S. Sayısı : 553)
BAŞKAN – Kamu Görevlileri
Sendikaları Kanunu Tasarısının müzakeresine devam edeceğiz; ancak, komisyonu
aramıyorum; çünkü, Plan ve Bütçe Komisyonun -yeni oluşumunda- başkanı yok,
temsil edilebilme şansı yok. 
Bundan sonraki diğer yasa
tasarı ve tekliflerinde de Plan ve Bütçe Komisyonunu, aynı şekilde, aramama
durumundayız.
Bu nedenle, eğer grupların
itirazı yoksa ve mutabakatları varsa, özelleştirme uygulamalarıyla ilgili
usulsüzlük ve yolsuzluk iddialarını araştırmak amacıyla kurulan Meclis
Araştırması Komisyonunun 743 sıra sayılı raporu ile kanun tasarı ve
tekliflerini sırasıyla görüşmek için, 28 Ocak 1999 Perşembe günü saat 15.00'te
toplanmak üzere, birleşimi kapatıyorum.
Kapanma Saati: 16.36



VII. – SORULAR VE CEVAPLAR
A) YAZILI SORULAR VE CEVAPLARI
1. – Mardin Milletvekili Hüseyin Yıldız’ın, Meksika’daki
Büyükelçiliğimizde meydana gelen yolsuzluklar hakkında yapılan işlemlere
ilişkin sorusu ve Dışişleri Bakanı İsmail Cem’in yazılı cevabı (7/6711)
Türkiye BüyükMilletMeclisi
Başkanlığına
Aşağıdaki sorularımın
Dışişleri Bakanı Sayın İsmail Cem tarafından yazılı olarak cevaplandırılmasına
delalet etmenizi saygılarımla arz ederim.
 Hüseyin
Yıldız Mardin
Sorular :
1. 2.11.1998 tarihli soru
önergemde makamınızca cevaplandırılmasını istediğim Meksika Büyükelçiliğinde
meydana gelen yolsuzlukla ilgili verdiğiniz 18 Kasım 1998 tarihli cevabınızda
söz konusu elçilikte meydana geldiği teyid edilmiş ancak yolsuzluğa karışanlar
hakkında herhangi bir işlem yapılmadığı anlaşılmış, adeta olay örtbas edilmeye
çalışılmıştır. Bunun sebebi ne?
2. Teftiş sonrası
elçilikte görevli üç kişinin istifa ettiğini belirtmişsiniz. Halbuki istifa
etmeden haklarında gerekli işlem yapılması gerekmez miydi? İstifayla yaptıkları
kendilerine kâr kalan bu üç kişi kimdir?
3. Elçilik hesabındaki
açığın büyükelçi tarafından kapatıldığını belirtmişsiniz. Büyükelçi bu açığı
nereden kapatmıştır? Bizzat şahsi parasıyla mı yoksa bir yerlerden temin ederek
mi kapatmıştır? Bu parayı nereden bulmuştur? Kendisi bizzat bu yolsuzluğun
içinde miydi ki açığı kendisi kapatmıştır? Bu da ayrı bir suç teşkil etmiyor
mu? Bunu zatı aliniz yazılı olarak ifade edip büyükelçi hakkında herhangi bir
işlem yapmamakla kendiniz de suç işlemiş olmuyor musunuz?
4. Büyükelçi Metin
Mekik’in 2 Ocak 1997 tarihinde emekliye ayrılması, diğer üç personelin istifa
edip kurtuldukları gibi yolsuzluk olayından yakasını kurtarması anlamına gelmez
mi?
5. Olaya karışan müstafi
memurlardan birini Meksika’da (birini de Şili’de ikâmet ettiğini, bunlardan
birinin Peru Dışişleri Bakanı 1 inci yardımcılığına kesinlikle getirilmediğini
biliyorsunuz da “cevabi yazınıza göre”) bir Peru vatandaşıyla evliliğini neden
bilmiyorsunuz? Neden araştırmadınız? Varsa böyle evliliğin bu yolsuzlukla
ilintisi yok mudur?
 T.C. Dışişleri
Bakanlığı 25.1.1999 Siyaset
Planlama Genel Müdürlüğü Sayı
: SPGM/36/29
Konu : Mardin Milletvekili
Sayın Hüseyin Yıldız’ın yazılı soru önergesine cevap
Türkiye BüyükMilletMeclisi
Başkanlığına
İlgi : 5 Ocak 1999 tarih
ve A.01.0.GNS.0.10.00.02-7/6711-16662/38388 sayılı yazıları.
Mardin Milletvekili Sayın
Hüseyin Yıldız’ın, ilgide kayıtlı yazılı soru önergesinin cevabı ilişikte
sunulmaktadır.
Saygılarımla arz ederim.
 İsmail
Cem Dışişleri
Bakanı
Mardin Milletvekili
Hüseyin Yıldız’ın yazılı soru önergesine cevap
Meksika Büyükelçiliğimizde
vuku bulan olaya ilişkin tüm bilgiler 16 Kasım 1998 tarihli yazımızla
bildirilmişti.
Bilindiği üzere, bahsekonu
olay yargı organlarına intikal etmiş olup, dava halen devam etmektedir. Bu kere
tevcih edilen sorular olaya ilişkin ayrıntıları içermektedir.
Bu itibarla, Anayasanın
138 inci maddesinin üçüncü fıkrasında yer alan “Görülmekte olan bir dava
hakkında Yasama Meclisinde yargı yetkisinin kullanılması ile ilgili soru
sorulamaz, görüşme yapılamaz veya herhangi bir beyanatta bulunulamaz.” hükmü
çerçevesinde anılan sorulara cevap verilmesi mümkün olmamaktadır.




BİRLEŞİM 46’NIN SONU





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












