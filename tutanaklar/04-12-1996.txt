


TÜRKİYE BÜYÜK MİLLET MECLİSİ




















Hızlı Erişim...
>ANA SAYFA
Son Tutanak
Gündem
Gelen Kağıtlar
>MİLLETVEKİLLERİ
Arama
Liste
Kaybettiklerimiz
Sandalye Dağılımı
E-Posta
Telefon Rehberi
>YASAMA
Tasarı ve Teklifler
Kanunlar
Kararlar
KHK'lar
Komisyon Raporları
>DENETİM
Yazılı ve Sözlü Soru Önergeleri
Araştırma Komisyonları
Soruşturma Komisyonları
>TUTANAKLAR
Son Tutanak
Tutanak Sorgu
Tutanak Metinleri
Gizli Oturum Tutanakları
>PARLAMENTOLARARASI İLİŞKİLER
Uluslararası Komisyonlar
Dostluk Grupları
>KURUMSAL
Genel Sekreterlik
Mevzuat
Telefon Rehberi
Etik Komisyon
Duyurular
>BASIN AÇIKLAMALARI
>ANAYASA
>İÇTÜZÜK
>TARİHTEN GÜNÜMÜZE
>KÜTÜPHANE
>BİLGİ EDİNME
>ARŞİV
>BAĞLANTILAR
>DUYURULAR






ANA SAYFA
MİLLETVEKİLLERİ
YASAMA
DENETİM
TUTANAKLAR
PARLAMENTOLARARASI İLİŞKİLER
KURUMSAL




Son Tutanak
Gündem
Gelen Kağıtlar

Arama
Liste
Kaybettiklerimiz
Sandalye Dağılımı
E-Posta
Telefon Rehberi

Tasarı ve Teklifler
Kanunlar
Kararlar
KHK'lar
Komisyon Raporları




Yazılı ve Sözlü Sorular
Araştırma Komisyonları
Soruşturma Komisyonları





Son Tutanak
Tutanak Sorgu
Tutanak Metinleri
Gizli Oturum Tutanakları










Uluslararası Komisyonlar
Dostluk Grupları






Genel Sekreterlik
Mevzuat
Telefon Rehberi
Etik Komisyon
Duyurular
















 DÖNEM : 20    CİLT : 14          YASAMA YILI : 2



T. B. M. M.

TUTANAK DERGİSİ

26 ncı Birleşim

4 . 12 . 1996  Çarşamba



İ Ç İ N D E K İ L E R

 I. - GEÇEN TUTANAK ÖZETİ

 II. - GELEN KÂĞITLAR

III. - YOKLAMALAR

IV. - SORULAR VE CEVAPLAR

A)  YAZILI SORULAR VE CEVAPLARI

1. - Yozgat Milletvekili Kâzım Arslan'ın,
Zile-Aydıncık-Alaca yoluna ilişkin sorusu
ve Bayındırlık ve İskân Bakanı
Cevat Ayhan'ın yazılı cevabı (7/1553)

2. - Muğla Milletvekili Fikret Uzunhasan'ın,
kartlı sayaç uygulaması nedeniyle bazı
okullarda suların akmadığı iddiasına
ilişkin sorusu ve Millî EğitimBakanı Mehmet
Sağlam'ın yazılı cevabı (7/1564)

3. - İstanbul Milletvekili Bülent Akarcalı'nın,
özel okullarda alınan yemek bedellerine ve uygulamalara
ilişkin sorusu ve Millî Eğitim Bakanı Mehmet
Sağlam'ın yazılı cevabı (7/1623)

4. - İstanbul Milletvekili Bülent Akarcalı'nın,
komisyon başkanlarına tahsis edilen makam otolarına
ilişkin sorusu ve Türkiye Büyük Millet Meclisi
Başkanı Mustafa Kalemli'nin yazılı
cevabı (7/1709)


I. - GEÇEN TUTANAK ÖZETİ

TBMM Genel Kurulu saat 15.00'te açıldı.

TBMM Başkanvekili Hasan Korkmazcan, Dünya
Özürlüler Günü ve 5 Aralık 1996
Perşembe günü kutlanacak olan Türk kadınlarına
seçme ve seçilme hakkının verilişinin
62 nci yıldönümü dolayısıyla
bir konuşma yaptı.

Adana Milletvekili İmrenAykut,

Aydın Milletvekili Sema Pişkinsüt
ve

İçel Milletvekili Oya Araslı'nın,

Türk kadınlarına seçme
ve seçilme hakkının verilişinin 62
nci yıldönümüne ilişkin gündemdışı
konuşmalarına Devlet Bakanı Işılay
Saygın cevap verdi.

Enerji ve Tabiî Kaynaklar Bakanlığına
bağlı bulunan Maden Tetkik ve Arama Genel Müdürlüğünün,
3046 sayılı Kanunun 3313 sayılı Kanunla
değişik 10 uncu maddesine göre, Başbakanlığa
bağlanmasına ve

Hollanda'ya gidecek olan Dışişleri
Bakanı ve Başbakan Yardımcısı
Tansu Çiller'e, dönüşüne kadar, Millî
Savunma Bakanı Turhan Tayan'ın,

Fransa'ya giden Enerji ve Tabiî Kaynaklar Bakanı
M. Recai Kutan'a, dönüşüne kadar; Devlet
Bakanı Fehim Adak'ın,

Gine'ye giden Devlet Bakanı Abdullah Gül'e,
dönüşüne kadar; Devlet Bakanı Lütfü
Esengün'ün,

Vekâlet etmelerinin uygun görülmüş
olduğuna;

Portekiz'e gidecek olan Cumhurbaşkanı
Süleyman Demirel'e, dönüşüne kadar;
TBMM Başkanı Mustafa Kalemli'nin vekâlet edeceğine;

İlişkin Cumhurbaşkanlığı
tezkereleri Genel Kurulun bilgisine sunuldu.

Hatay Milletvekili Ali Uyar'n, İki İlçe
ve Bir İl Kurulmasına,

Hüseyin Yayla'nın, İskenderun'un
İl Olmasına;

İlişkin kanun tekliflerini geri aldıklarına
dair önergeleri okundu; Plan ve Bütçe Komisyonunda
bulunan tekliflerin geri verildiği açıklandı.

Zorunlu tasarruf kesintilerinin değerlendirilmesi
konusunda kurulan (10/17) EsasNumaralı Meclis Araştırma
Komisyonu Geçici Başkanlığının,
Komisyonun, başkan, başkanvekili, sözcü
ve kâtip üye seçimine ilişkin tezkeresi
Genel Kurulun bilgisine sunuldu.

Antalya Milletvekili Deniz Baykal ve 30 arkadaşının,
Yükseköğretim Kanununda Değişiklik Yapılmasına
Dair Kanun Teklifi (2/404) ile

Gümüşhane Milletvekili Mahmut Oltan
Sungurlu ve 3 arkadaşının, 2547 Sayılı
Yükseköğretim Kanununda Değişiklik Yapılmasına
Dair Kanun Teklifinin (2/455), 

İçtüzüğün 34 üncü
maddesi uyarınca esas komisyon olarak Anayasa Komisyonuna
havale edilmesine ilişkin Anayasa Komisyonu Başkanlığı
tezkeresi Genel Kurulun bilgisine sunuldu; Başkanlıkça
gereğinin yapılacağı açıklandı.

İsrail Parlamento Başkanı ile
Filistin Yasama Konseyi Başkanından alınan
resmî davetlere, Türkiye Büyük Millet Meclisinden
bir Parlamento heyeti ile icabet edilmesine ilişkin Başkanlık
tezkeresi kabul edildi.

Ankara Milletvekili Cemil Çiçek'in,
Türk Ceza Kanununun 102 nci Maddesinin Üçüncü
Fıkrasında Değişiklik Yapılmasına
Dair Kanun Teklifinin (2/13) doğrudan gündeme alınmasına
ilişkin önergesinin, yapılan görüşmelerden
sonra kabul edilmediği açıklandı.

Erzincan Milletvekili Tevhit Karakaya'nın,
Yükseköğretim Kurumları Teşkilatı
Hakkında 41 Sayılı Kanun Hükmünde
Kararnamenin Değiştirilerek Kabulüne Dair 2809
Sayılı Kanun ile 78 ve 190 Sayılı
Kanun Hükmünde Kararnamelerde Değişiklik Yapılması
Hakkında Kanun Teklifinin (2/119) doğrudan gündeme
alınmasına dair önergesini geri çektiğine
ilişkin önergesi GenelKurulun bilgisine sunuldu; önergenin
işlemden kaldırıldığı bildirildi.

Başkanlıkça, Bütçe
görüşmeleri üzerinde şahısları
adına söz almak isteyen üyelerin söz kayıt
işlemlerine ilişkin duyuruda bulunuldu.

Gündemin “Kanun Tasarı ve Teklifleriyle
Komisyonlardan GelenDiğer İşler” kısmının
32 nci sırasında yer alan 113 sıra sayılı
kanun tasarısının, bu kısmın
4 üncü sırasına; 52 nci sırasında
yer alan 152 sıra sayılı kanun tasarısının
5 inci sırasına; 50 nci sırasında
yer alan 145 sıra sayılı kanun tasarısının
9 uncu sırasına; 51 inci sırasında
yer alan 146 sıra sayılı kanun tasarısının
10 uncu sırasına; 55 inci sırasında
yer alan 165 sıra sayılı kanun teklifinin
11 inci sırasına alınmasına,

Genel Kurulun 3.12.1996 Salı günkü
birleşimde, gündemin “Özel Gündemde
Yer Alacak İşler” kısmında bulunan
sosyal güvenlik ve Sosyal Sigortalar Kurumu ile ilgili sorunlar
konusunda kurulan (10/1, 14) Esas Numaralı Meclis Araştırması
Komisyonu raporunun görüşmelerinin tamamlanmasından
sonra, kanun tasarı ve tekliflerinin görüşmelerine
başlanmasına ve 5 inci sıraya kadar olan tasarıların
görüşmelerinin tamamlanmasına kadar çalışma
süresinin uzatılmasına,

GenelKurulun 4.12.1996 Çarşamba günü
14.00 - 19.00; 5.12.1996 Perşembe günü 14.00 -
20.00 saatleri arasında çalışmalarını
sürdürmesine; 3.12.1996 Salı ve 4.12.1996 Çarşamba
günkü birleşimlerde sözlü soruların
görüşülmemesine;

İlişkin Danışma Kurulu
önerisi kabul edildi.

İstanbul Milletvekili Emin Kul ve 9 arkadaşı
ile Kocaeli Milletvekili Necati Çelik ve 18 arkadaşının,
sosyal güvenlik ve Sosyal Sigortalar Kurumu ile ilgili sorunların
araştırılarak alınması gereken
tedbirlerin tespit edilmesi amacıyla kurulan (10/1, 14)
Esas Numaralı Meclis Araştırması Komisyonu
Raporu üzerindeki görüşmeler tamamlandı.

Gündemin “Kanun Tasarı ve Teklifleriyle
Komisyonlardan Gelen Diğer İşler” kısmının
:

1 inci sırasında bulunan 23,

3 üncü sırasında bulunan
132,

Sıra sayılı kanun tasarılarının
görüşmeleri, ilgili komisyon temsilcileri Genel
Kurulda hazır bulunmadıklarından ertelendi.

2 nci sırasında bulunan, Özürlüler
İdaresi Başkanlığı Kurulmasına
ve Özürlülerin Durumları ile İlgili
Çeşitli Kanun ve Kanun Hükmünde Kararnamelerde
Değişiklik Yapılmasına DairYetki Kanunu
Tasarısı (1/438) (S. Sayısı : 101)
ile,

4 üncü sırasında bulunan,
Gümrük Giriş Tarife Cetveli Hakkında Kanunda
Değişiklik Yapılmasına İlişkin
Kanun Tasarısının (1/442) (S. Sayısı
: 113),

Görüşmeleri tamamlandı; yapılan
açık oylamalardan sonra kabul edilip, kanunlaştıkları
açıklandı.

Alınan karar gereğince, 4 Aralık
1996 Çarşamba günü saat 14.00'te toplanmak
üzere, birleşime 20.21'de son verildi.

Hasan Korkmazcan

Başkanvekili

 Kâzım Üstüner Ahmet Dökülmez

 Burdur Kahramanmaraş

 Kâtip Üye Kâtip Üye


II. -GELEN KÂĞITLAR

4 . 12 . 1996 ÇARŞAMBA

Sözlü Soru Önergesi

1. - Bursa Milletvekili Feridun Pehlivan'ın,
hastanelerle ilgili verdiği bir demece ilişkin Dışişleri
Bakanı ve Başbakan Yardımcısından
sözlü soru önergesi (6/380) (Başkanlığa
geliş tarihi : 27.11.1996)

Yazılı Soru Önergeleri

1. - Yozgat Milletvekili İsmail DurakÜnlü'nün,
bölücülük ve araba kaçakçılığından
yargılanan Mülkî İdare Amirlerinin olup
olmadığına ilişkin İçişleri
Bakanından yazılı soru önergesi (7/1696)
(Başkanlığa geliş tarihi : 27.11.1996)

2. - Hatay Milletvekili Fuat Çay'ın,
Olağanüstü Hal Koordinasyon Kurulunun kararlarına
ilişkin İçişleri Bakanından yazılı
soru önergesi (7/1697) (Başkanlığa geliş
tarihi : 27.11.1996)

3. - Hatay Milletvekili Fuat Çay'ın,
Olağanüstü Hal Koordinasyon Kurulunun öğretmen
tayinlerindeki etkisine ilişkin Millî Eğitim Bakanından
yazılı soru önergesi ((7/1698) (Başkanlığa
geliş tarihi : 27.11.1996)

4. - Gaziantep Milletvekili Mustafa Yılmaz'ın,
yaptığı bir açıklamaya ilişkin
Dışişleri Bakanı ve Başbakan Yardımcısından
yazılı soru önergesi (7/1699) (Başkanlığa
geliş tarihi : 27.11.1996)

5. - Bursa Milletvekili Feridun Pehlivan'ın,
ekmek fiyatlarına ilişkin Başbakandan yazılı
soru önergesi (7/1700) (Başkanlığa geliş
tarihi : 27.11.1996)

6. - SıvasMilletvekili MahmutIşık'ın,
TMO'nin zararına ve buğday stoğuna ilişkin
Başbakandan yazılı soru önergesi (7/1701)
(Başkanlığa geliş tarihi : 28.11.1996)

7. - Hatay Milletvekili Mehmet Sılay'ın,
Cerrahpaşa Tıp Fakültesine ilişkin Millî
Eğitim Bakanından yazılı soru önergesi
(7/1702) (Başkanlığa geliş tarihi : 28.11.1996)

8.- İstanbul Milletvekili Ercan Karakaş'ın,
SSK'nın personel alımı için açılan
sınava ilişkin Çalışma ve SosyalGüvenlik
Bakanından yazılı soru önergesi (7/1703)
(Başkanlığa geliş tarihi : 28.11.1996)

9. - İstanbulMilletvekili BülentAkarcalı'nın,
Emniyet Müdürleri Kadrolarına ilişkin İçişleri
Bakanından yazılı soru önergesi (7/1704)
(Başkanlığa geliş tarihi : 28.11.1996)

10.-İstanbul Milletvekili Bülent
Akarcalı'nın, Konya Valisinin bazı beyanlarına
ilişkin İçişleri Bakanından yazılı
soru önergesi(7/1705) (Başkanlığa geliş
tarihi : 28.11.1996)

11. - Bursa Milletvekili AliRahmi Beyreli'nin, Botaş'taki
usulsüz uygulamaların bir milletvekiline ulaştırıldığı
iddiasına ilişkin Enerji ve Tabiî Kaynaklar
Bakanından yazılı soru önergesi (7/1706)
(Başkanlığa geliş tarihi : 29.11.1996)

12. - Bursa Milletvekili Ali Rahmi Beyreli'nin, Botaş'taki
usulsüz uygulamalar nedeniyle başlatılan soruşturmalara
ilişkin Enerji ve Tabiî Kaynaklar Bakanından
yazılı soru önergesi (7/1707) (Başkanlığa
geliş tarihi : 29.11.1996)

13. - Bursa Milletvekili Ali Rahmi Beyreli'nin, Botaş'taki
usulsüz uygulamalara adı karışan personele
yapılan ödemelere ilişkin Enerji ve Tabiî
Kaynaklar Bakanından yazılı soru önergesi
(7/1708) (Başkanlığa geliş tarihi : 29.11.1996)

14. - İstanbulMilletvekili Bülent Akarcalı'nın,
komisyon başkanlarına tahsis edilen makam otolarına
ilişkin Türkiye Büyük Millet Meclisi Başkanından
yazılı soru önergesi (7/1709) (Başkanlığa
geliş tarihi : 28.11.1996)

Meclis Araştırması
Önergesi

1. - İzmir Milletvekili Atilla Mutman ve 21
arkadaşının, Ege kıyılarında
kurulan balık çiftliklerinin ülke turizmini
tehdit ettiği iddialarını araştırarak
alınması gereken tedbirlerin belirlenmesi amacıyla
Anayasanın 98 inci, İçtüzüğün
104 ve 105 inci maddeleri uyarınca bir Meclis araştırması
açılmasına ilişkin önergesi (10/134)
(Başkanlığa geliş tarihi : 3.12.1996)

Süresi İçinde Cevaplandırılmayan
Yazılı Sorular

1. - Samsun Milletvekili Yalçın Gürtan'ın,
limanların özelleştirme kapsamına alınma
nedenine ilişkin Başbakandan yazılı
soru önergesi (7/1511)

2. - Artvin Milletvekili Süleyman Hatinoğlu'nun,
Artvin'de ziraî mücadele için alınan
tedbirlere ilişkin Tarım ve Köyişleri
Bakanından yazılı soru önergesi (7/1514)

3. - Artvin Milletvekili Süleyman Hatinoğlu'nun,
Artvin il, ilçe ve köylerindeki öğretmen
açığına ilişkin Millî Eğitim
Bakanından yazılı soru önergesi (7/1515)

4. - İzmir Milletvekili Zerrin Yeniceli'nin,
Eczaneler ve Eczane Hizmetleri Hakkındaki yönetmeliğe
ilişkin Sağlık Bakanından yazılı
soru önergesi(7/1519)

5. - Amasya Milletvekili Haydar Oymak'ın,
Tuta Turizm ve Taşımacılık A.Ş.
ile Tuta Petrol Ürünleri A.Ş.'ye ilişkin
Başbakandan yazılı soru önergesi (7/1522)

6. - Giresun Milletvekili Burhan Kara'nın,
Türkiye Halk Bankası'nın verdiği kredilere
ilişkin Dışişleri Bakanı ve Başbakan
Yardımcısından yazılı soru
önergesi (7/1527)

7.- Afyon Milletvekili Halil İbrahim
Özsoy'un, hükümeti döneminde yapılan
bono ihalelerine ilişkin Başbakandan yazılı
soru önergesi (7/1529)

8. - Ordu Milletvekili Müjdat Koç'un,
Eczaneler ve Eczane Hizmetleri Hakkındaki Yönetmelik
değişikliğine ilişkin Sağlık Bakanından
yazılı soru önergesi (7/1530)

9. - Bursa Milletvekili Yüksel Aksu'nun, buğday,
tütün ve et ithalatına ilişkin Başbakandan
yazılı soru önergesi(7/1531)

10. - Bursa Milletvekili Yüksel Aksu'nun, buğday
üreticilerinin sorunları için alınacak
tedbirlere ve buğday ithalatına ilişkin Tarım
ve Köyişleri Bakanından yazılı
soru önergesi (7/1532)

11. - Giresun Milletvekili Rasim Zaimoğlu'nun,
Karadeniz sahil yoluna ilişkin Bayındırlık
ve İskân bakanından yazılı soru
önergesi (7/1537)

12. - Kocaeli Milletvekili Bekir Yurdagül'ün,
Sosyal Sigortalar Kurumundaki uygulamalara ilişkin Çalışma
ve Sosyal Güvenlik Bakanından yazılı
soru önergesi (7/1538)

13. - İstanbul Milletvekili Bülent Akarcalı'nın,
Adana-Feke sağlık ocağında görevli
doktorların ihmali sonucu bir öğrencinin ölümüne
sebebiyet verildiği iddiasına ilişkin Sağlık
Bakanından yazılı soru önergesi (7/1542)

14. - İstanbul Milletvekili Bülent Akarcalı'nın,
Yunan Hükümetince Batı Trakya'da Türk Bölgelerine
girişin yasaklanması karşısında
uygulanacak politikaya ilişkin Dışişleri
Bakanı ve Başbakan Yardımcısından
yazılı soru önergesi (7/1546)

15.- Manisa Milletvekili Abdullah Akarsu'nun
Türk kökenli Makedon vatandaşların Türkçe
eğitim görmelerinin yasaklanması karşısında
uygulanan politikaya ilişkin Başbakandan yazılı
soru önergesi (7/1548)

16.- İçel Milletvekili D. Fikri
Sağlar'ın, yabancı uyruklu bir danışmana
ilişkin DışişleriBakanı ve Başbakan
Yardımcısından yazılı soru
önergesi (7/1549)

17. - İçel Milletvekili D. Fikri Sağlar'ın,
yurtdışında yaşayan Türk vatandaşlarının
can ve mal güvenliğinin sağlanmasıyla ilgili
alınacak önlemlere ilişkin Başbakandan
yazılı soru önergesi (7/1550)

18.- Yozgat Milletvekili Kâzım
Arslan'ın, kullanılmayan ambulansların değerlendirilmesine
ilişkin Sağlık Bakanından yazılı
soru önergesi (7/1554)

19. - Yozgat Milletvekili Kâzım Arslan'ın,
sağlık projelerine ilişkin SağlıkBakanından
yazılı soru önergesi (7/1555)


BİRİNCİ OTURUM

Açılma Saati: 14.00

4 Aralık 1996 Çarşamba

BAŞKAN : Başkanvekili Hasan
KORKMAZCAN

KÂTİP ÜYELER: Ahmet
DÖKÜLMEZ (Kahramanmaraş), Fatih ATAY (Aydın)



BAŞKAN - Türkiye Büyük Millet
Meclisinin 26 ncı Birleşimini açıyorum.

III. - YOKLAMA

BAŞKAN - Ad okunmak suretiyle yoklama yapılacaktır;
sayın milletvekillerinin, GenelKurul salonunda bulunduklarını
yüksek sesle belirtmelerini rica ediyorum.

(Yoklama yapıldı)

BAŞKAN - Sayın milletvekilleri, toplantı
yetersayısı bulunmamaktadır.

Saat 15.00'te toplanmak üzere, birleşime
yarım saat ara veriyorum.


Kapanma Saati : 14.31



İKİNCİ OTURUM

Açılma Saati: 15.00

BAŞKAN : Başkanvekili Hasan
KORKMAZCAN

KÂTİP ÜYELER: Ahmet
DÖKÜLMEZ (Kahramanmaraş), Fatih ATAY (Aydın)



BAŞKAN - Türkiye Büyük MilletMeclisinin
26 ncı Birleşiminin İkinci Oturumunu açıyorum.

III. - YOKLAMA

BAŞKAN - Ad okunmak suretiyle yoklama yapılacaktır.
Sayın milletvekillerinin, Genel Kurul Salonunda bulunduklarını
yüksek sesle belirtmelerini rica ediyorum.

(Yoklama yapıldı)

BAŞKAN - Sayın milletvekilleri, toplantı
yetersayımız bulunmamaktadır; bundan sonraki
bir ara vermede de bulunacağı yönünde bir
kanaatimiz yoktur. O sebeple, kanun tasarı ve tekliflerini
görüşmek üzere, 5 Aralık 1996 Perşembe
günü saat 14.00'te toplanmak üzere, birleşimi
kapatıyorum.

Kapanma Saati: 15.26


IV. - SORULAR VE CEVAPLAR

A) YAZILI SORULAR VE CEVAPLARI

1. - Yozgat Milletvekili Kâzım Arslan'ın,Zile-Aydıncık-Alaca
yoluna ilişkin sorusu ve Bayındırlık
ve İskân Bakanı Cevat Ayhan'ın yazılı
cevabı (7/1553)

Türkiye Büyük Millet Meclisi
Başkanlığına

Aşağıdaki sorularımın
Bayındırlık ve İskân Bakanı
Sayın Cevat Ayhan tarafından yazılı
olarak cevaplandırılmasını talep etmekteyim.

Gereğini saygılarımla arz ederim.


  23.10.1996

  Dr. Kâzım Arslan

  Yozgat

1. Yıllardır sürüncemede
kalan ve bölge için önem arzeden Zile-Aydıncık-Alaca
Yolu'nun son durumu nedir?

2. 1997 yılında bu yolda çalışma
yapılacak mıdır?

3. Bu yol ne zaman bitirilecektir?

 T.C.

 Bayındırlık ve İskân
Bakanlığı

 Basın ve Halkla İlişkiler Müşavirliği

 Sayı : B.09.0.BHİ.0.00.00.25/2-A/7942
              3.12.1996

Konu : Yozgat Milletvekili Kâzım Arslan'ın

           YazılıSoru Önergesi.

Türkiye Büyük Millet Meclisi
Başkanlığına

İlgi : T.B.M.M.'nin 1.11.1996 gün ve
A.01.0.GNS.0.10.00.02-4005/10631 sayılı yazısı.
(7/1553)

İlgi yazı ekinde alınan, Yozgat
Milletvekili Kâzım Arslan'ın Bakanlığımıza
yönelttiği yazılı soru önergesi incelenmiştir.

Soru : Yıllardır sürüncemede
kalan ve bölge için önem arzeden Zile-Aydıncık-Alaca
Yolu'nun son durumu nedir?

- 1997 yılında bu yolda çalışma
yapılacak mıdır?

- Bu yol ne zaman bitirilecektir?

Cevap : 102 Km. uzunluğundaki Zile-Alaca Devlet
yolunun KM : 0+000-23+000 ve Km:56+102 arası sathi kaplamalı
olarak hizmet vermekte olup, Km : 23+000-56+000 arası ise
stabilizedir. 1996 yılında TBMMPlan ve Bütçe
Komisyonunda sağlanan 14,250 Milyar TL. ödenekle Km :
 23+000-56+000 arasında 4 Km. lik kesimin eksik dolgu ve
alttemel işleri yapılmıştır.

Karayolları Genel Müdürlüğümüzün
1997 yılı Yatırım Programı
Tasarısında Devlet Yolları Yeni İşler
bölümüne 1,5 Trilyon TL. proje bedeli ile teklif
edilen bu yolun öncelikle yapılması gereken
Km : 23 + 000-56+000 arasının standart hale getirilerek
asfaltlanması için 1997 yılı fiyatlarıyla
900 Milyar TL. ödenek gerekmektedir.

Bilgilerinize arz ederim.

  Cevat Ayhan

  Bayındırlık ve İskân
Bakanı

2.- Muğla Milletvekili Fikret Uzunhasan'ın,
kartlı sayaç uygulaması nedeniyle bazı
okullarda suların akmadığı iddiasına
ilişkin sorusu ve Millî Eğitim Bakanı Mehmet
Sağlam'ın yazılı cevabı (7/1564)

Türkiye Büyük Millet Meclisi
Başkanlığına

Aşağıdaki soruların SayınMillî
EğitimBakanı tarafından yazılı
olarak cevaplandırılmasını arz ederim.

  24.10.1996

  Fikret Uzunhasan

  Muğla 

Ankara'nın çeşitli semtlerinde
Bakanlığınıza bağlı okullarda
(örnek : Erdoğan Şahinoğlu İlköğretim
Okulu, Aydınlıkevler Lisesi ve benzeri) içinde
bulunduğumuz öğrenim yılında suların
akmadığı ve bu durumun Ankara Büyükşehir
Belediyesi'nin “Kartlı Sayaç” uygulamasından
kaynaklandığı ileri sürülmektedir.

Sorular :

1. İnsan sağlığının
korunmasında, temiz suyun vazgeçilmez bir madde
olduğuna Bakanlığımız inanmakta mıdır?

2. Suyun akmadığı okullarda, ülkemizin
yarınları olan çocuklarımızın
hijyeni nasıl ve hangi yöntemlerle sağlanmaktadır?

3. Bu okullarda bulaşıcı hastalıkların
ortaya çıkması halinde, bu duruma sessiz
kalan Bakanlığımız mazeret üretmeden
sorumluluğu kabul edecek midir?

4. “Kartlı Sayaç” Bakanlığınıza
bağlı olan ve olmayan tüm öğrenim kurumlarında
uygulanmakta mıdır? Kısmî uygulama
söz konusu ise, seçime esas kriter nedir?

5. Bakanlık olarak, Ankara Büyükşehir
Belediyesi'nin bu uygulamasının okullarda sağlık
sorunları açmaması için ne gibi önlemler
almayı düşünüyorsunuz? T.C.

 Millî Eğitim Bakanlığı

 Araştırma, Planlama ve Koordinasyon

 Kurulu Başkanlığı

 Sayı : B.08.0.APK.0.03.01.00-022/3300   
          3.12.1996

   Konu : Soru Önergesi

Türkiye Büyük MilletMeclisi
Başkanlığına

İlgi : T.B.M.M. Başkanlığının
6.11.1996 tarih ve A.01.0.GNS.0.10.00.02-7/1564-3953/10896 sayılı
yazısı.

Muğla Milletvekili Sayın Fikret Uzunhasan'ın
“Ankara'da kartlı sayaç uygulaması nedeniyle
bazı okullarda suların akmadığı
iddiasına ilişkin” yazılı soru
önergesi incelenmiştir.

1. Temiz suyun insan sağlığının
korunmasında ve hayatın idamesinde vazgeçilmez
bir madde olduğu bilinen bir gerçektir.

2. Ankara İli'ne bağlı okulların
hemen hemen hepsinde sağlıklı ve temiz su depoları
mevcuttur. Şehir şebekesinde meydana gelebilecek kesintilerde
depolarda biriken sular motorlar vasıtası ile musluklara
sevkedilmektedir. Suyu kesik okulumuz ise bulunmamaktadır.

3. İl'de suyu kesik okul bulunmadığı
için, suya bağlı bulaşıcı
hastalıklar da ortaya çıkmamaktadır.
Ayrıca mutad olarak okullarımızda eğitim
öğretim gören öğrencilerimiz, sağlık
eğitim merkezlerimiz ile sağlık ocaklarından
görevlendirilen uzman ve doktorlar tarafından sağlık
taramasından geçirilmektedir. Bugüne kadar
Ankara İli'nde sağlık bakımından
herhangi bir sorun çıkmamıştır.

4. İl'e bağlı okul ve kurumlarımızda;
Büyükşehir Belediye Meclisi'nin 7.2.1996 tarih
ve 88 sayılı kararı gereğince Su ve Kanalizasyon
Genel Müdürlüğü'nce su sayaçlarının
elektronik kartlı su sayacına dönüştürülmesi
çalışmalarına başlanılmıştır.
Dönüşüm konusunda herhangi bir kriter yoktur.
Okullarımızın olumsuz etkilenmemesi için
Ankara Büyükşehir Belediyesi ile görüşülerek,
gerekli çalışmalar yapılmıştır.

Arz ederim.

  Prof. Dr. Mehmet Sağlam

  Millî Eğitim Bakanı

3. - İstanbul Milletvekili Bülent
Akarcalı'nın, özel okullarda alınan
yemek bedellerine ve uygulamalara ilişkin sorusu ve Millî
Eğitim Bakanı Mehmet Sağlam'ın yazılı
cevabı (7/1623)

Türkiye BüyükMillet Meclisi
Başkanlığına

Aşağıdaki sorularımın
Millî Eğitim Bakanı Sayın Prof. Dr. Mehmet
Sağlam tarafından yazılı olarak cevaplandırılmasını
arz ederim.

  Bülent Akarcalı

  İstanbul

1. Özel okullara yemek müteahhitlerince
yemek sağlanması hangi usullere tabidir?

2. Yemek müteahhitlerinin yemek bedellerini
3 aylık peşin almaları haksız kazanç
değil midir?

3. Bu ödemenin servis araçlarında
olduğu gibi aylık ödemeye çevirilmesi düşünülemez
mi?

 T.C.

 Millî Eğitim Bakanlığı

 Araştırma, Planlama ve Koordinasyon

 Kurulu Başkanlığı

 Sayı : B.08.0.APK.0.03.01.00-022/3301   
          3.12.1996

    Konu : Soru Önergesi

Türkiye Büyük MilletMeclisi
Başkanlığına

İlgi : T.B.M.M. Başkanlığının
14.11.1996 tarih ve A.01.0.GNS.0.10.00.02-4218/11369-7/1623- 4131
sayılı yazısı.

İstanbul Milletvekili Sayın Bülent
Akarcalı'nın “Özel Okullarda alınan
yemek bedellerine ve uygulamalarına ilişkin”
yazılı soru önergesi incelenmiştir.

1. Özel Öğretim Kurumları Öğrenci
Ücretleri Tespit ve Tahsil Yönetmeliğinin değişik
5 inci maddesinde yemek ve taşıt hizmeti vermek isteyen
kurumların bu ücretlerinin Mayıs ayında
ilan edecekleri hükmü bulunmaktadır.

2. Okullarda yemek ve servis araçları
hizmetlerinden yararlanmak mecburiyeti bulunmamaktadır.
İsteyen öğrenci veya velisi okul müdürlükleri
vasıtasıyla veya doğrudan bu hizmetleri veren
kişi ve kuruluşlarla anlaşma yaparak hizmetlerden
yararlanabilmektedir.

3. Yemek ve servis araçlarının
ücretlerinin ne kadar olacağı ve kaç taksitle
alınacağına dair özel öğretim
kurumları mevzuatında bağlayıcı
bir hüküm bulunmamaktadır.

Arz ederim.

  Prof. Dr. Mehmet Sağlam

  Millî EğitimBakanı

4.- İstanbulMilletvekili Bülent
Akarcalı'nın, komisyon başkanlarına
tahsis edilen makam otolarına ilişkin sorusu ve Türkiye
Büyük Millet Meclisi Başkanı Mustafa Kalemli'nin
yazılı cevabı (7/1709)

Türkiye Büyük MilletMeclisi
Başkanlığına

Aşağıdaki sorumun TBMM Başkanı
Sayın Mustafa Kalemli tarafından yazılı
olarak cevaplandırılmasını arz ederim.

  Bülent Akarcalı

  İstanbul

1. TBMM Komisyon Başkanları'na tahsis
edilen makam otoları başkanların şahsına
mı aittir, yoksa diğer komisyon üyeleri de bu
arabalardan yararlanabilmekte midirler?

 T.C.

 Türkiye Büyük Millet Meclisi Başkanlığı

 Genel Sekreterliği

 Kanunlar ve Kararlar Dairesi Başkanlığı

 KAN.KAR.MD. 

 Sayı : A.01.0.GNS.0.10.00.02-7/1709-4395/12187
              4.12.1996

Sayın Bülent Akarcalı

İstanbulMilletvekili

İlgi : 28.11.1996 tarihli yazılı
soru önergeniz.

Komisyon başkanlarına tahsis edilen
makam otolarına ilişkin ilgi önergenizde yer
alan sorular aşağıda cevaplandırılmıştır.

Bilgilerinizi rica ederim.

Saygılarımla.

  Mustafa Kalemli

  Türkiye Büyük Millet Meclisi

  Başkanı

Cevap 1. 237 Sayılı Taşıt
Kanununa Bağlı (1) Sayılı Cetvelde Değişiklik
Yapılması Hakkında 4212 numaralı Kanun,
19.11.1996 tarihlî Resmî Gazetede yayımlanarak
yürürlüğe girmiştir.

Bu Kanunla; önergenizde sözü edilen
makam sahiplerinin emirlerine ve zatlarına binek otomobili
tahsis edildiğinden, bu araçlardan diğer komisyon
üyelerinin yararlanabilmeleri mümkün değildir.




TUTANAĞIN SONU





















ANA SAYFA


SİTE HARİTASI


İLETİŞİM


ENGLISH



          Türkiye Büyük Millet Meclisi Resmi internet Sitesi
            
            © 2009 T.B.M.M.          












